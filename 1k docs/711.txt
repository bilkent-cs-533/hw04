<DOC>
<DOCNO> 711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yasam/yas18.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Açıklamalar... 
</HEADLINE>
<TEXT>
"Verimli, temiz, dinamik..." 
Başka İstanbul Yok sayfamızda İstanbullu’nun sorunlarını ifade eden haber mektuplarına yer veriyoruz. Cuma günleri bu sayfada, vatandaşın şikayetine karşılık, ilgili kurum ve kuruluşlardan gelen açıklamaları bulacaksınız... 
     Okurlarımızın Kadıköy - Tuzla hattının kaldırılması, Pendik - Kadıköy otobüslerinin durumunun kötülüğü ve Beşiktaş İskelesi önündeki egzoz kirliliği ile ilgili şikayet ve önerilerine İETT Basın Bürosu’ndan açıklamalar geldi. Bu açıklamaları aşağıda özetleyerek sunuyoruz 
     
"130 hattı çok hantaldı"      Tuzla sakinlerinin 130 hattıyla ilgili talepleri incelenmiştir. Uzunluğu, geçtiği Bağdat Caddesi’nin yoğun bir trafiği oluşu ve çift bilet kullanımı nedeniyle, 130 hattımızın ilk durağı Alt Bostancı’ya taşınmıştır. Bu uygulamayla birlikte yolcularımız 130 hattıyla Tuzla’dan Alt Bostancı’ya gelerek, buradan 10, 10 B, 10 S ile Ziverbey yolundan, hat 4 ile Bağdat Caddesi’nden Kadıköy’e ve Boğaz geçişli hatlardan yararlanarak diğer semtlere ulaşma imkanı bulmuşlardır. Dönüşlerde ise 130 ve 133 T hatlarında bulunan 6 adet otobüs ile 25 dakikalık sabit aralıklarda Tuzla’ya geri dönüş imkanı vardır. 
     Yeni uygulama sayesinde zaman kaybı ve araç değerlendirilmesi bakımından kazanç sağlanmıştır. Böylelikle sefer aralıkları 45 dakikadan 25 dakikaya indirilmiştir. 
     
Kadıköy - Pendik’te 3 hat var      Kadıköy - Pendik arasında 3 hattımız mevcuttur. Hat 17, Bağdat Caddesi’nden gün boyu 8 otobüsle hizmet vermektedir. Ortalama sefer aralığı 10 - 15 dakikadır. Hat 16, Ziverbey minibüs yolundan gün boyu, 10 dakikada bir hareket eden 8 otobüsle hizmet vermektedir. Hat 16 D ise Bağdat Caddesi - Sahil Yolu - Küçükyalı - Maltepe - Kartal - Pendik güzergahını izleyerek, 10’ar dakikalık aralarla hareket eden 8 çift katlı otobüsle hizmet vermektedir. Hizmet verimliliği de göz önünde tutularak yolcularımızın mağduriyetine mahal vermeyecek şekilde otobüs seferlerimizin gerek adedi ve gerekse sefer aralıklarını güncelleme çalışmaları, denetlemelerle birlikte sürmektedir. 
     
Egzoz kontrol altında      Araçlarımızda egzoz emisyon değerleri, aracın markasına ve teknik özelliklerine göre farklılık göstermektedir. Özellikle Ikarus marka otobüslerimizde, aracın teknik özelliğine göre emisyon değerleri günümüz standartlarının çok üzerindedir, çünkü motorları bu şekilde tasarlanmıştır. Mevcut araçlarda egzoz emisyonunu en aza indirmek için ilk aşamada 200 motorun seramikle kaplanması projesi uygulamaya alınmıştır. 
     İkaruslar da dahil olmak üzere araçlarımız her 7.500 km’de bir egzoz emisyon ölçümlerinden geçirilmekte, uygun olmayanlar, kimyasal temizliğe t bi tutulduktan sonra hizmete verilmektedir. Araç 25 bin kilometreye geldiğinde ise muhakkak Carbon Clean sistemine t bi tutulmakta, yakıt sistemleri, enjektörler ve yanma hücreleri temizlenmektedir. Seyir esnasında enjektör memesinin birinin tıkanması halinde tam yanma sağlanamadığından egzoz dumanı kirli görünebilir bu gibi durumlarda araçlar seferden alıkonularak gerekli işlemler yapılmaktadır. 
     İETT olarak İstanbul’da 2636 otobüsle 553 hatta, günde yaklaşık 2 milyon yolcuya hizmet veriyoruz. 1160 Özel Halk Otobüsü’nün de yönetim, yürütüm ve denetimini yapıyoruz. Hizmet alanımızla ilgili çalışmalarımızda, çevre koruma bilinci öndedir. Hizmetin kalitesini yükseltmek için alınan yarı alçak tabanlı 563 adet Mercedes otobüs, EURO II standartlı yeşil motora sahiptir yenilenen tüm Özel Halk Otobüsleri’nde de EURO standartları bulunmaktadır. 
     
     Feriköy’deki bina dosyası encümende 
     25 Aralık 2000 tarihli "Burası planda yol" başlığıyla yayımlanan haberde "Feriköy planında yol olarak görünen yerde, olmaz’ raporlarına ve şikayetlere karşı, hak hukuk demeden bir bina hızla yükseldiği" belirtilmektedir. Sözü geçen yerin tapusu, daha önceki dönemde verilmiştir. İmar planında yol olarak görünen yer henüz belediyemizce istimlak edilmediğinden, Nadide Varlık’ın parseline girmektedir. Yıllarca boş duran parseli vatandaşlar yol olarak kullandığı için, fiilen yol haline gelmiştir. Diğer yandan şahıs kendi tapulu arsasında kaçak olarak yapıldığı tespit edilen bu yapı için 31.10.2000 tarihinde yapı tadil tutanağı tanzim edilmiştir. Bu yapı için ayrıca 3194 sayılı İmar Kanunu’nun 32. maddesi uyarınca, belediye encümeni tarafından yıkım, 42. maddesine göre ise para cezası kararı alınmıştır yasal işlemler devam etmektedir. 
Şişli Belediyesi Basın Bürosu 

     "İki kat, imar planına uygun" 
     Beşiktaş Belediyesi Teknik Başkan Yardımcısı Ercüment Çikler’den, 3 Ocak 2001 tarihli ve "Niye iki kat fazla" sorusunun sorulduğu vatandaş haberiyle ilgili bir açıklama aldık. Açıklama özetle şöyle "Söz konusu inşaat alanı, 1.9.1995 onaylı 1 1000 Ortaköy Köyiçi imar planı kapsamında H 9,50 metre 3 kat konut sahasında kalmakta. Plan notlarındaki, ikiz blok verilmiş yapılarda, her parsel üzerindeki blokun ön cephe ortalamasından kot alacaktır’ şartı nedeniyle, binaya kademeli olarak kot verilmiştir. İmar Kanunu, İmar planı ve İmar Yönetmeliğine göre belediyemizce de incelenmesi sonucunda, 23.3.2000 tarihinde yapı ruhsatı verilmek suretiyle planına uygun yapılmıştır. İnşaat halen ruhsat ve eklerine tamamiyla uygun yapılmakta olup, gazetenizde yayınlanan fotoğrafın yanında görülen tek katlı bina da yıkıldığı zaman yeni bina gibi üç katlı yapılacaktır." 
     
     Artık otopark değil 
     21 Aralık 2000’de yayımlanan "Ayıp oluyor beyler" başlıklı vatandaş haberine Beşiktaş Belediyesi ve TURYAP’tan iki açıklama geldi. 22 Aralık tarihli, Basın Danışmanı Üzeyir Darıcı imzalı açıklamada, "orada ağaç kesilmemiş, kuru dal ve bitki atıkları temizlenmiştir" deniyor. Halkla İlişkiler Müdiresi Başak Soner imzalı 22 Aralık tarihli TURYAP açıklamasında ise özetle şöyle deniyor "Genel Müdürlük binamızın karşısındaki ahşap evin önündeki alan ilgisizlik nedeniyle pislik yuvasına dönüşmüştür. Tarihi eserlere sahip çıkmakla, yaşatmakla övündüğümüz ve aynı zamanda TEMA Vakfı Onur Üyeliğimizin verdiği hassasiyetle yeşil alanını da zenginleştirmeye çabaladığımız binamız, tarzımızı böylesine net bir şekilde yansıtırken, bir ağacı kesmek ve tarihi bir binanın duvarını yıkmak’, hakkımızda söylenecek en son şeydir. Söz konusu alana araç park ettiğimiz doğrudur. Buradaki kaldırım yüksek olduğundan, arabaların çıkabilmesi için betonun seviyesi de yükseltilmiştir. Ayrıca çöpten ve pislikten temizlenmiş, mıcır dökülerek temiz bir görünüm kazandırılmıştır. Bunlar için ahşap binanın mal sahibinden izin alınmıştır. Yazınız üzerine gelen belediye ekipleri takoz kullanmamızı önermiş, ancak ne bir yıkıma, ne de bir ağacın kesildiğine dair bir bulguya rastlayamamıştır." 
     
     Şantiyeye durdurma kararı 
     18 Aralık 2000 tarihli "Orman yok oluyor" başlıklı haberle ilgili olarak İstanbul Büyükşehir Belediyesi Park ve Bahçeler Müdürlüğü’ne bağlı Florya Bölge Şefliği’mizin habere konu olan bölgede yaptığı inceleme sonucunda aşağıdaki hususlar tespit edilmiştir 

</TEXT>
</DOC>
