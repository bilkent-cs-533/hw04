<DOC>
<DOCNO> 496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/siyaset/siy08.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazan Ağca 10 yıl yatmadan çıkamaz 
</HEADLINE>
<TEXT>

Avukat Turgut Kazan, Ağca’nın Özal döneminde aftan yararlandığı için bu kez çıkamayacağını savundu 
     İHSAN YILMAZ İstanbul 

     Avukat Turgut Kazan, Milliyet Gazetesi Genel Yayın Müdürü Abdi İpekçi'nin katili Mehmet Ali Ağca'nın 10 yıl cezaevinde yatmadan çıkamayacağını ve Şartla Salıverme Yasası'ndan yararlanamayacağını bildirdi. 
     Yasanın Ağca yararlansın diye çıkarıldığını savunan Kazan, "Bu hükümetin içinden birileri Ağca'nın dışarı çıkabilmesi için o maddeyi öyle yazdırdı. Hatta daha yasalaşma talebinden önce bunu vurgulamaya çalıştım. 'Ağca'yı çıkarmak istiyorlar diye kamuoyunu uyarmaya çalıştım. Kötü ve yanlış yazdıkları için Ağca'ya iki şartla salıvermeyi uygulayamazsınız. Bunlardan ancak birini, sanık ve hükümlünün lehine olanı uygularsınız. Bu da 3713 sayılı Turgut Özal döneminde çıkarılan yasadır" diye konuştu. 
     
"Ancak afla çıkabilirdi"      Ağca'ya 1991'de çıkan dışında başka bir yasa uygulanamayacağını bildiren Kazan, "Ancak af çıkarsalardı Ağca'yı kurtarabilirlerdi. Ağca'nın kurtarılması için öne sürülen gerekçelerin hiçbirine katılmıyorum" dedi. Kartal Cumhuriyet Başsavcısı Hüseyin Boyrazoğlu da, Mehmet Ali Ağca'nın şartla salıverilmeye ilişkin yasadan yararlanıp yararlanmayacağına dair dosyanın, Kartal 1. Ağır Ceza Mahkemesi Başkanlığı'ndaki komisyon tarafından incelemeye alındığını söyledi. 
     


 SİYASET 















</TEXT>
</DOC>
