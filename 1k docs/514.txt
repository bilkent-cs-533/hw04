<DOC>
<DOCNO> 514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/spor/yguv.html </URL>
<DATE> 2001/01/04/ </DATE>
<TIME>  </TIME>
<AUTHOR> Ters Köşe ERCAN GÜVEN  </AUTHOR>
<HEADLINE>
Trabzon’a 
</HEADLINE>
<TEXT>

     Ters Köşe ERCAN GÜVEN 

     Sadece Türk Futbolu’nun değil, insanlık tarihinin en keskin virajındaydı Trabzonspor... 
     Sağa gitse "minnet", sola dönse "hürriyet"... 
     "Güce teslimiyet" ile "özgürlük adına güce sırt çevirebilmek" arasında hayli salındı "dördüncü büyük"... 
     Sonunda, zor da olsa kararını verdi... 
     Bence futbolda yılın olayı, yılın ilk günü meydana geldi. 
     Ama bu viraj öylesine keskin ve eğimli ki, sadece "hızı" ve "direksiyonu" akordsuz kulüpler değil, nice ülkeler bile bu uçurumun dibinde "ruhunu teslim etti" tarih boyunca... 
     Yağmurdan kaçarken doluya tutulmak, vefasızlık ve nefret tuzaklarına düşmek, birleşelim derken atomlarına bölünmek, tuzakların sadece bir kısmı. 
     Daha beterleri de var. 
     Peki Trabzonspor bu yol ayırımına nasıl geldi 
     Tek suçlu, Cotarelli’nin Türkiye’ye taşıdığına yakın parayı Trabzon’a akıttığını iddia eden Mehmet Ali Yılmaz mıydı 
     Arefe günü karar verip, Bayram ertesi nasıl başkan olabildi Özkan Sümer... 
     Trabzon bunca borcu nasıl ödeyecekti 
     Hocası istifa eden, futbolcuları huzursuz, yıldızları "dolar rüzgarına" göre seyredecek Trabzonspor’u, hangi kaptanlar sağlam bir limana bağlayabilecekti 
     Sahaya ve formaya bile reklam almakta zorlanan kulübün reytingini kim sıçratacaktı 
     Rivayet muhtelif... 
     Ama bir gerçek var ki, Trabzonspor’un yaşadığı "global" bir sorundu ve günün birinde zaten yaşanacaktı... 
     Derseniz ki, kim haklı, kim haksız... Bugünden söylemek imkansız... 
     Bize düşen, kehanet değil, durum tespiti ile geleceğin ipucunu yakalamak. 
     "Hem kurtların doymasını, hem de koyunların yaşamasını" isteyenlere bakmayın siz. 
     
5 1 -2      Önceki yıl 5 yabancı futbolcuya izin veriliyordu kulüplerde. "5 artı 1" oldu. Şimdi "5 artı 1 eksi 2öye doğru gidiyor... Bu iş "Havuz problemleri"ni geçti. Mustafa Denizli’ye "muhasebeden" anlayan bir kondisyoner gerek. 
     
Terörün hazırlık maçları      Taksim’de "otel taşlatan" öfke... 
     Beşiktaş’ta "aktör dövdüren" nefret... 
     Mazlum futbol, kısa bir tatile girdi ya... Negatif enerjinin emniyet subabı patladı, "irin" stadlardan sokaklara yayıldı... 
     Aslında The Marmara Oteli’nin lüksünü taşlayan o gençler, kısa bir süre öncesine kadar "En büyük taraftar, futbolcular sahtekar" diye haykıranlardı belki... 
     Belki, Baykal Kent ile eşine indirilen sandalyeleri kavrayan eller, hafta sonlarının döner bıçaklarına aitti... 
     Şimdi deniyor ki, "Nefret sivilcesiyle patlayan sosyal yaralar, polisiye önlemlerle pansuman edilemez". 
     E bravo... 
     Hastaneden "kadın kılığında" kaçan parasız insanlarla, "sivil polis kılığında" onu yakalayan hastane görevlilerinin Türkiyesi bu hallere gelene kadar aklınız neredeydi 
     Yıllardır spor yazarlarının anlatmaya çalıştığı, iki darbede anlaşıldı sonunda. Derler ya, bir musibet bin nasihatten iyidir diye olay stadın önünde yaşansa, "Fanatikler" deyip geçeceklerdi. 
     
Bıktık ameliyattan      Beşiktaş bunu hep yapıyor... "Neşter" ne zaman ortaya çıksa, "yara"dan önce "hasta sahipleri"ni kesiyor... 
     Şifo Mehmet, Süleyman Seba’nın başkanlığı kadar futbol oynamış Beşiktaş’ta... 
     Ve şimdi sıra onda... 
     Çıkın şu ameliyathaneden artık yahu... 
     Bu işin ilaç tedavisi var... Hava değişimi var, radyoterapi, fizyoterapi ve daha onlarca. 
     Bırakın kesici ve delici aletleri asıl o neşter yaralarına fitil işlemiyor yıllarca... 
     Hem bizim bildiğimiz "menajer" Sinan, böyle "operasyonları" elleriyle bile yapar. 
     
     Halef’e 

</TEXT>
</DOC>
