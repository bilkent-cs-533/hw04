<DOC>
<DOCNO> 265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sontur18.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuriş'in eşi, annesi, oğlu trafik kazasında yaralandı 
</HEADLINE>
<TEXT>

     Kamuoyunda ''Karagümrük çetesi'' olarak bilinen organize örgütün elebaşı olan ve Bergama Cezaevi'nde bulunan Nuri Ergin'in ailesinin bulunduğu otomobil, İzmir'in Tire İlçesi'nde kaza yaptı. Kazada, aralarında Ergin ailesinden 3 kişinin de bulunduğu 5 kişi yaralandı. 
     Nuri Ergin'in avukatı Hikmet Çarboğa ve bölge trafik müdürlüğü yetkililerinden aldığı bilgiye göre, Ergin ailesinin şoförü Levent Teker'in kullandığı 34 AT 1157 plakalı otomobil hatalı sollama sonucu, Tire Kutsan Fabrikası yakınlarında, karşı yönden gelen ve Süleyman Aktuğ'un kullandığı 35 E 5515 plakalı kamyonet ile çarpıştı. 
     Kazada, Nuri Ergin'in eşi Alev Ergin, annesi Sevil Ergin, oğlu Anıl Ergin, şoför Levent Teker ve Süleyman Aktuğ yaralandı. Yaralılardan Alev Ergin, Levent Teker, Sevil Ergin ve Süleyman Aktuğ İzmir'deki Atatürk Eğitim ve Araştırma Hastanesi, Anıl Ergin ise Tire Devlet Hastanesi'nde tedavi altına alındı. 




</TEXT>
</DOC>
