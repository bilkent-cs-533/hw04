<DOC>
<DOCNO> 447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sontur22.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacı Koç, daha önce de DHKP C adına faaliyetten gözaltına alınmış 
</HEADLINE>
<TEXT>

     Şişli İlçe Emniyet Müdürlüğü’ne düzenlediği bombalı saldırıda ölen Gültekin Koç’un, 1996 yılında İstanbul, bir yıl sonra da Sakarya’da yasadışı DHKP C adına faaliyette bulunduğu gerekçesiyle gözlem altına alındığı belirlendi. 
     İstanbul Terörle Mücadele Şube Müdürlüğü’nden yapılan açıklamada, Mecidiyeköy’de bulunan Şişli İlçe Emniyet Müdürlüğü binasının 5. katında müdür makamının bulunduğu çay ocağı bölümünde saat 14.00 sıralarında patlama gerçekleştiği belirtildi. 
     Açıklamada, daha sonra yapılan parmak izi incelemesi sonucu patlamaya, Erzincan Çayırlı Doluca Köyü nüfusuna kayıtlı Gültekin Koç’un 23 üzerinde taşıdığı nevi belli olmayan patlayıcının yol açtığı kaydedildi. 
     Açıklamada, patlama sonucu polis memuru Naci Canan Tuncer’in şehit olduğu, 2 polis memuru ile 2 mahalle ve çarşı bekçisi ile 3 vatandaşın da yaralanarak kaldırıldıkları hastanelerde tedavi altına alındıkları bildirildi. 
     Aynı açıklamada, arşiv incelemesi sonucu Koç’un, 1996 yılında İstanbul Emniyet Müdürlüğü, 1997 yılında da Sakarya Emniyet Müdürlüğü’nce "Yasadışı DHKP C örgütü adına faaliyette bulunmak" suçundan yakalanarak adli makamlara gönderildiği ve 2 kez tutuklandığının tespit edildiği kaydedildi. 
     
     




</TEXT>
</DOC>
