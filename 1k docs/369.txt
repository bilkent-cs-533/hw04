<DOC>
<DOCNO> 369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/cemal.html </URL>
<DATE> 2001/01/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ecevit gitsin mi, kalsın mı tartışması... 
</HEADLINE>
<TEXT>

     Yeni yıl yazılarının klasik girişi Her başlangıç taze bir umuttur Sonra da yeni yılla, daha doğrusu Siyaset 2001'le ilgili bazı öngörülere kısaca değinmek... Bu da eski deyişle mutad, yani alışılagelmiş bir tarzdır. 
     Koalisyon devam eder mi 
     Evet. 
     Niye 
     Çünkü alternatifsiz bir hükümet bu. 
     Ayrıca, koalisyon ortakları birbirlerine mahkum. Özellikle birinci yılını tamamlayan enflasyonla mücadele programı nedeniyle. Çünkü bu programın altında kalmak, seçim sandığında ağır bir siyasi bedel ödemektir. DSP, MHP ve ANAP liderleri bu gerçeğin farkındalar. 
     Yani erken seçim yok mu 
     Hayır. Program daha iki yıl sürecek. Başarı isteniyorsa başka çare gözükmüyor. Özellikle 2001 çok güç bir yıl. Enflasyonla mücadele ve ekonomide yapısal değişim açısından tam bir dönüm noktası. O yüzden koalisyon ortakları normal koşullarda erken seçimi ağza almazlar. 
     Normal koşullar ne demek 
     Anormali, Fazilet'in kapatılması... 
     Kapatılabilir mi 
     Konu, Anayasa Mahkemesi'nin önünde. Bu ay içinde karara bağlanabilir. Kapatma kararı çıkar ve eğer Fazilet Partisi milletvekillerinin parlamento üyeliği sona ererse, o zaman seçim kapıyı çalar. En azından genel seçim gibi bir ara seçim... 
     Bu olasılık gerçekleşirse, istikrar ortamı olumsuz etkilenmez mi 
     Evet etkilenir. En başta ekonomik program payını alır bu olumsuzluktan... 
     Kapatılması ihtimali var mı 
     Koalisyon hükümetinin gündeminde yer alan bazı anayasal ve yasal değişiklikler gerçekleşirse, Fazilet'in kapatılması ihtimali biraz daha uzaklaşır. 
     Ya Ecevit'in durumu 
     Ecevit'in gitmesini isteyenler mi .. Politikada özlemlerle gerçekleri karıştıranlar her zaman olabilir. Ben Ecevit'in siyaset sahnesinde varlığını devam ettirmesinden yanayım. 
     Neden öyle 
     Ecevit'in Başbakan olarak eleştirilecek yanları vardır. Ancak Ecevit bugün kalkıp artık ben yokum dese, siyasette taşlar fena halde yerinden oynar. Ecevit'in yaratabileceği boşluğun kısa dönemde nasıl doldurulacağı büyük bir soru işaretidir. 
     Abartıyor musun 
     Sanmıyorum. Tabii ki siyasette her boşluk zamanı gelince dolar. Ama ben burada kısa vadeden söz ediyorum. Bugün için siyasetin dengeleri zaten ince ve duyarlı. Bazı açılardan pamuk ipliğine bağlı. Ecevit'in başbakan olarak varlığı bu yüzden önemli... 
     Tabii bazı koşullara bağlı olarak. 
     Elbette. İki açıdan. Birincisi, enflasyonla mücadele programı... İkincisi, Avrupa Birliği'yle ilişkiler... Ecevit bu iki alanda kararlı gözüküyor. Yeni yıl dolayısıyla yaptığı açıklamalarda her iki konuya da asılacağının açık işaretleri var. 
     İyimser misin 
     Doğrusu, 2000'e girerken daha iyimserdim. Bu yıl o kadar emin değilim. 2000 yılı AB adaylığı açısından boş geçti sayılır. Yine 2000'in ikinci yarısında ekonomik programa ilişkin tökezlemeler ve son kriz bu yılın beklentilerini olumsuz yönde etkiledi. 
     Dur bakalım mı diyorsun 
     Biraz öyle. 2001 zaten güç bir yıldı ekonomik açıdan. Şimdi, son yaşanan kriz dolayısıyla biraz daha güçleşti. 
     Enkaz altında kalabilirler mi 
     Ağzından yel alsın Bu ekonomik programın, enflasyonla mücadelenin ve yapısal değişimin başarılı olması şart. Yoksa yalnız koalisyon ortakları değil, bütün ülke, hepimiz enkaz altında kalırız. Fedakarlıklar boşa gider. 
     Başka .. 
     Şu söylenebilir 
     Ecevit ve ortakları Bahçeli'yle Yılmaz ekonomik programa asılmaktan yana gözüküyorlar. Dileriz, gereğini yaparlar. 
     Ya Avrupa Birliği konusu... 
     Bekleyip görmekte yarar var. Ancak Türkiye'nin çıkarları ekonomik program gibi demokratikleşme ve hukuk devletinin gereklerini de yerine getirmekten geçiyor. 
     Dileriz, 2001'de bunları da görürüz. 
     
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
