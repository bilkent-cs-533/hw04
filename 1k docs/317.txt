<DOC>
<DOCNO> 317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/sanat/san02.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi şiirine mektup... 
</HEADLINE>
<TEXT>

     KULİS AYÇA ATİKOĞLU 

     Uzun bir süredir herkes kendi köşesine çekilmiş, hayata oradan ya bakıyor ya da katılıyordu. Ancak yaşananların ağırlığı bugünlerle tek başına başa çıkmanın mümkün olmadığını gösterdi ve birçok sanatçıyı bir araya getirdi. "Sanatçılar Girişimi"adı altında toplanmaya başlayanlar arasında Rutkay Aziz, Halil Ergün, Erdal Öz, Ataol Behramoğlu, Bilgesu Erenus, Suavi, İsmet Kür, Jülide Kural, Cezmi Ersöz ve daha birçok sanatçı var. 
     "Beyinlerimizi masaya yatırdık, itirazlarımızı dile getirmek, sürece müdahale etmek istiyoruz. Adalet Bakanı’na gittik boyumuzun ölçüsünü aldık. Başsavcı Ferzan Çiftçi’ye gittik - Biz bu işi durdururuz - diye talip olduk. Bu insanlar bizim şarkılarımız, oyunlarımız, öykülerimizle büyüdü" dedik. O da bizi arayacağına söz verdi. Ertesi sabah telefon beklerken operasyon haberini aldık" diye anlatıyor Bilgesu . 
     Bakan ve Savcı ile yaşananlardan sonra sanatçılar şimdi de Cumhurbaşkanı Sezer’e gidecekler. Bu amaçla bugün yine toplanacaklar. 
     Müştak Erenus adı gençlere çağrışım yapmasa da benim kuşağımın sevilen şairlerindendir. 86 yaşındaki Erenus artık - demas - bunama aşamasında. Bilgesu yol arkadaşının son durağını anlatırken çok hoş bir duruma, bunama da bile soylu duyguların unutulmadığına dikkat çekti. Müştak gündelik ihtiyaçlarını unutabiliyor, beş dakika önce kahve içmişken Nerede benim kahvem ’ diyebiliyormuş ama paylaşım, adalet, hak gibi duygularının hiçbiri kaybolmamış. 
     Evlerinde açlık grevine katılan, çocukları için ölmeyi göze alan TAYAD’lı annelere, hiç kullanmadığı bir cümle sarf etmiş Allah sizden razı olsun.’ Bir sabah da şöyle bir şey olmuş Bilgesu, Müştak’ı sabahın altısında postaneye giderken bulmuş, Afganistan’a mektup atacağım’ demiş. Bilgesu o zaman anlamış, Müştak, Afganistan’da yok edilen bir köy için şiir yazmışmış. O sabah kendi şiirine yazdığı mektubu atmak istiyormuş. 
     
Dar alanda yönetmenler      Galasını kaçırdığım için yeni yakalayabildiğim, Serdar Akar’ın "Dar Alanda Kısa Paslaşmalar"ına bayıldım. 
     Türkler olarak kendimizi ve birbirimizi bir şekilde imha etmeye çalıştığımız şu günlerde mutltka izlemek gerekiyor bu filmi. Aslında sevimli, dayanışmacı, birbirinin gözlerinin içine bakmayı bilen, her şartta aşık olabilen duygulu bir millet tik . Hedonistleşen Batılının tersine biz birbirimiz için vardık. 
     Kendi dünyası, anlatacak sözü olan, para bulunca Levent’te villa almayıp sinemaya aktaran, çoğu geçmişinde solculuk yapmış bir yönetmenler nesli çıktı. Bu yönetmenlerin yalnız, sinema salonlarının boş bırakılmaması gerekiyor. 
     


 SANAT 










</TEXT>
</DOC>
