<DOC>
<DOCNO> 522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yasam/yas05.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim dikti bu anıtı, yoksa UFO’lar mı 
</HEADLINE>
<TEXT>

2001 yılbaşı sabahında, ABD’nin Seattle kentindeki bir parkta, esrarengiz çelik bir blok peydah oldu 
     DIŞ HABERLER SERVİSİ 

     ABD’nin Seattle kentinde yılbaşı sabahı aniden ortaya çıkan 3 metrelik siyah yekpare çelik blok günün konusu oldu. Herkesi merak içinde bırakan esrarengiz yapıt Stanley Kubrick’in ünlü bilim kurgu filmi 2001 Uzay Yolu Macerası’ndaki sahneleri çağrıştırdığı için, akla ilk UFO’ları getirdi. 
     Magnuson Parkı’na dikilen bloğun üzerinde kimin tarafından ve ne için yapıldığına dair hiçbir bilgi notu olmaması da, bu konudaki söylentileri iyice körükledi. 
     Bilim kurgu yazarı Arthur C. Clarke’ın eserinden filmleştirilen 2001 Uzay Yolu Macerası’nın pek çok sahnesinde söz konusu bloğa benzer esrarengiz cisimler yer alıyor. Kavga eden maymunlar sahnesiyle başlayan filmde yekpare bloklara rastlayan hayvanlar, daha sonra kemikleri silah olarak kullanmayı keşfederek birbirlerini öldürüyordu. 
     


 YAŞAM 

































</TEXT>
</DOC>
