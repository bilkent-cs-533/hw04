<DOC>
<DOCNO> 169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/siyaset/siy01.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski tüfekler parti peşinde 
</HEADLINE>
<TEXT>

Fazilet Partisi’nin kapatılma olasılığını hesaplayan Yalım Erez ve arkadaşları "Büyük Türkiye projesi" adı altında "nabız" yokluyor 
     AYHAN AYDEMİR Ankara 

     Anayasa Mahkemesi’nin "odak olmayı" düzenleyen maddeyi iptal etmesiyle parti kapatmanın kolaylaşmasının ardından gözler FP’nin konumuna çevrilirken, eski siyasiler de yeniden politika arenasına göz dikti. 
     DYP’de geçmiş dönemde Genel Başkan Tansu Çiller ile yollarını ayıran ve başkanlık kavgasında umduğunu bulamayan Yalım Erez’in yeniden siyasi platformda yerini almaya hazırlandığı belirtiliyor. 
     
Yeni oluşumlar      Başkent kulislerinde FP’nin Anayasa Mahkemesi’nce kapatılması olasılığı üzerine yeni partilerin filizlenebileceği konuşuluyor. FP içerisinde bir yandan Abdullah Gül ve arkadaşları bir yanda da İstanbul Büyükşehir eski Belediye Başkanı Tayyip Erdoğan’ın Hasan Celal Güzel ile birlikte isimleri anılırken, yeni oluşumlar konusunda hareketlilik yaşanıyor. 
     Demirel ailesinin damadı İlhan Kesici de bu hareketlilik içinde yerini alarak, geçen hafta Sivas’ta yaptığı basın toplantısında yeni partinin 2001’de faaliyete geçeceğini duyurdu. 
     Son günlerde sıkca konuşulmaya başlayan isim ise TOBB eski Başkanı ve DYP’li eski bakanlardan Yalım Erez oldu. Erez’in, siyasilerin Türkiye’de "boşluk" olarak gördükleri "merkez sağı" ele geçirme planları yaptığı, arkadaşlarıyla birlikte 17 ay süresince sessiz bir şekilde Türkiye’yi taradıkları öğrenildi. 
     
Kormazcan da var      Erez ile birlikte hareket eden isimlerin başında, ilk kez Turgut Özal hükümetleri döneminde bakanlık yapan Hüsnü Doğan, Tansu Çiller döneminde bakanlık yapan Ünal Erkan, DPT eski Müsteşarı Yıldırım Aktürk ile 12 Eylül öncesinde Adalet Partisi milletvekili olan, daha sonra siyasi yaşamını ANAP’ta sürdürerek Meclis Başkanvekilliği de yapan Hasan Korkmazcan geliyor. 
     Bu isimlerin 17 aydan beri yeni bir yapılanma için çalıştıkları ve Türkiye çapında "nabız" yokladıkları ileri sürülürken, grubun çalışmalarını "Büyük Türkiye Projesi" adı altında yürüttükleri ifade ediliyor. 
     


 SİYASET 
















</TEXT>
</DOC>
