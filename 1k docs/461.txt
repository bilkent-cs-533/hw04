<DOC>
<DOCNO> 461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/ekonomi/eko01.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Durgunluğa faiz darbesi 
</HEADLINE>
<TEXT>

ABD Merkez Bankası durgunluk tehlikesine karşı faizleri yarım puan indirdi. Bir çeyrek puanlık indirimin daha düşünüldüğü açıklandı 
     EKONOMİ SERVİSİ 

     ABD Merkez Bankası Federal Reserve FED , dün sürpriz bir kararla faizleri yarım puan indirdi. Gecelik faiz oranını yüzde 6.5'tan yüzde 6'ya indiren FED, bu kararı ABD ekonomisinin durgunluğa girme riskine karşı aldı. 
     FED'den yapılan açıklamada ekonominin durgunluğa girme riskinin devamı halinde çeyrek puanlık bir faiz indirimi daha yapılmasının gündemde olduğu belirtildi. FED'in ay sonunda yapacağı olağan faiz toplantısından önce böyle bir karar alması dikkat çekti. 
     ABD'li ekonomistler son günlerde sık sık ekonominin büyüme oranının 2001'de yüzde 2.5'un alıntında gerçekleşeceği konusunda uyarılarda bulunuyordu. ABD para piyasalarında ise ülkenin bu yıl içinde durgunluğa gireceği beklentisi hakimdi. 
     
'En büyük tehlike durgunluk'      FED faiz indirmine giderek Haziran 1999'dan bu yana koyduğu hedefi de revize etmiş oldu. Son 10 yıldır, ekonominin duraklama göstermeden büyüme kaydetmesi karşısında FED, enflasyon artışını 'en büyük tehlike' olarak belirlemişti. FED, enflasyonist baskıları dizginlemek için Haziran 1999'dan beri fazileri artırma yoluna gitti. 
     FED'in dün yaptığı açıklamada ise durgunluk ABD ekonomisi için en büyük tehlike olarak nitelendirildi. Açıklamada şöyle denildi 
     "Merkez Bankası, ABD ekonomisi önünde şu andaki en büyük tehdidin enflasyondan değil durgunluktan geldiği görüşünü savunuyor. Enflasyonist baskılar kontrol altında tuluyor. Ancak, görülebilir bir gelecek için ekonomik zayıflığa yol açabilecek riskler ağırlık kazandı." 
     
     Alan Greenspan taktik değiştirdi 
     ABD Merkez Bankası Federal Reserve'in FED , faiz inidirimi operasyonu arkasında yine Başkan Alan Greenspan vardı. Greenspan, başkanlık koltuğuna oturduğu 1987 yılından beri ABD ekonomisini enflasyon tehlikesinden korumak için aldığı faiz artırımı karalarıyla dikkat çekti. Özellikle son 1 yılda faizleri yüzde 1 oranında artırarak yüzde 6.5'e çıkaran Greenspan'in karşısında artık enflasyon değil durgunluk tehlikesi var. Greenspan durgunluğa karşı da her zamanki faiz silahını kullandı, anacak bu sefer silahı tersine çevirerek indirime gitti. Greenspan, durgunluk tehlikesine müdahale ederek ABD Başkanlığı görevini devralmaya hazırlanan George W. Bush'a rahat bir nefes aldırdı. 
     


 EKONOMİ 





















</TEXT>
</DOC>
