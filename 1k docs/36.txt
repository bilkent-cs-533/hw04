<DOC>
<DOCNO> 36 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/spor/aspo.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SON 48 SAAT 
</HEADLINE>
<TEXT>

Fenerbahçe’nin yeni teknik direktörü Uludağ zirvesinde belirlenecek 
     YALÇIN TÜRK 

     Favori Röber 
     Adaylar arasında ilk sırada yer alıyor, ancak tazminatı sorun yaratıyor 
     Plase Lorant 
     Jurgen Röber’in alternatifi durumunda. Transfere sıcak bakıyor, haber bekliyor 
     Olmazsa Oğuz 
     Yabancı hocadan vazgeçilirse iyi bir kondisyoner alınarak takımın başına getirilecek 


     Saran’dan rapor 
     FENERBAHÇE’NİN yeni hocası yönetimin hafta sonu Uludağ’da yapacağı zirvede belirlenecek. Sarı - Lacivertliler’in listesinde bulunan teknik adamlarla bir süredir temasta bulunan Dış İlişkiler Sorumlusu Sadettin Saran’ın bugün Türkiye’ye döneceği ve tüm görüşmelerle ilgili raporunu Başkan Aziz Yıldırım’a vereceği öğrenildi. 
     
     Düğüm çözülecek 
     YÖNETİM, yeni yılı kutlayacağı Uludağ’da yarın bir araya gelerek durum değerlendirmesi yapacak, ardından Fenerbahçe’nin teknik direktörü açıklanacak.Sadettin Saran’ın özellikle Hertha Berlin’in hocası Jurgen Röber ile her konuda anlaştığı, ancak ilk sırada bulunan tecrübeli adamın tazminat probleminin sorun yarattığı ifade edildi. 
     
     Oylama yapılacak 
     RÖBER’DEN sonra Werner Lorant’ın da üzerinde duran Fenerbahçe bu iki ismi masaya yatıracak. Bu arada 1860 Münih’ten kovulan Lorant’ın her ay 200 bin mark tazminat aldığı öğrenildi. Yönetimin bir pürüz karşısında son kozu Oğuz Çetin olacak. Yabancı bir hoca ile anlaşılamaması halinde Oğuz ile yola devam edilecek, genç antrenörün yanına iyi bir kondisyoner verilecek. 
     



 SPOR 


























</TEXT>
</DOC>
