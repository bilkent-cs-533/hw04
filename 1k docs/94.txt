<DOC>
<DOCNO> 94 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sondun13.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de olaylar şimdilik kontrol altında... 
</HEADLINE>
<TEXT>

     Arjantin'in başkenti Buenos Aires'de dün geceki gösterilerin şiddet olaylarına dönüşmesinin ardından, geçici hükümet bugün için çalışmalarını durdurdu. 
     Yeni Arjantin hükümetinden bir yetkili, AFP'ye yaptığı açıklamada, şiddet olayları nedeniyle hükümetin bugün için çalışmalarını durdurduğunu açıkladı. 
     Yeni hükümeti protesto için dün gece düzenlenen ve şiddet olaylarına dönüşen gösterilerde de 12 polisin yaralandığı, 33 kişinin de gözaltına alındığı bildirildi. 
     Güvenlik yetkilileri, Devlet Başkanlığı Sarayı karşısındaki Mayıs Meydanı ve Kongre binası önündeki gösterilerde çıkan olaylarda yaralanan polislerden 6'sının durumunun ciddi olduğunu belirttiler. 
     Arjantin makamları, buna karşın olaylarda yaralanan göstericilerin sayısını açıklamadılar. 
     Gösterilerde çıkan olaylarda, aralarında McDonald's lokantasıyla Yunanistan Büyükelçiliği'nin de bulunduğu çok sayıda bina, banka ve mağaza saldırıya uğradı, bu binaların camları kırıldı. 
     






</TEXT>
</DOC>
