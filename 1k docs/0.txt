<DOC>
<DOCNO> 0 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/astro/index.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Astroloji konuşalım 
</HEADLINE>
<TEXT>

Kasım ayından bu yana faaliyetlerini Moda’da sürdüren Astroloji Birliği Derneği kısaca "Astrobil" konuyla yakından ilgilenenler için yeni programlar tasarlıyor. Bunlardan ilki her ay tekrarlanacak olan "Gökyüzünde bu ay" toplantıları olacak. Girişin serbest olduğu ve 1,5 saat sürecek olan bu toplantılarda katılımcılar yaklaşan burcun bizlere neler getirebileceğini kendi görüşleri ve incelemeleri çerçevesinde aktaracaklar. Tamamen serbest konuşma şeklinde, özel bir formata gerek kalmaksızın astroloji öğrencileri, astrologlar konuşur ve tartışırken, konuya ilgi duyan arkadaşlar da bilgilerini artırmış, değişik yaklaşımları görmüş olacaklar. Örneğin böyle bir toplantıda, geri giden Merkür’ün üzerinizdeki etkileri hakkında deneyimlerinizi anlatabilir ya da belki de dünyaya ait beklentilerinizi ifade edebilirsiniz. Bu toplantının ilkini 15 Ocak Salı günü saat 19 00 - 20 30 arasında yapacağız. En fazla 30 kişi ağırlayabiliyoruz. Derneğe 0216 418 54 99 no’lu telefondan ulaşabilirsiniz. Astrobil’in diğer seminerlerine gelince... Sertifika programından gelen arkadaşlar her ay Güneş’in içinde bulunduğu burcun yönetici gezegeni ile ilgili seminerler vermeye başlıyorlar. Bu toplantının ilkini Oğlak ve Kova burçlarının yöneticisi Satürn’e verdik. Bu toplantıda Satürn’ü her yönüyle, mitolojisi, özellikleri, transitleri ve özellikle kişisel haritanızdaki konumu ile örnekler vererek konuşacağız. Katılmak isteyenler lütfen bana e - posta gönderirlerken kendi doğum tarihi, saat ve yerlerini de iletmeliler. Onlara haritalarını da vermiş olacağız. Seminerlerin ilkini Zeynep Süzmen Şen veriyor. Bu toplantının tarihini katılımcılara ayrı olarak ileteceğiz ve www.hakankirkoglu.com sitesinde de yayınlayacağız. Son olarak Astrobil "2002’de Türkiye ve Dünya" konulu bir seminer daha düzenleyecek. Konuşmacılar ve seminerle ilgili detayları da size yakın zamanda ileteceğiz. Yeni yılda mutluluklar dileğiyle... 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
