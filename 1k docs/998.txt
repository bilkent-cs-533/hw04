<DOC>
<DOCNO> 998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/siyaset/siy02.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis Spor’un adı yok 
</HEADLINE>
<TEXT>

Meclis Spor’un sponsoru "Moil" sabıkalı çıkınca, DSP İzmir Milletvekili Hakan Tartan, "Zaten tutanaklara geçmiş bir Meclis Spor takımı yok" dedi 
     SALİHA ÇOLAK Ankara 

     Adı "Fırtına Operasyonu"na karışan "Moil" şirketini Meclis Spor’a sponsor yaptığı ortaya çıkan DSP İzmir Milletvekili Hakan Tartan, "Şirketi, bir halkla ilişkiler şirketi buldu. Biz sponsor şirketin sicil kağıdına bakmadık" dedi. Tartan, mazot satışında sahte belge düzenlemekle suçlanan Süleyman Bölünmez’e ait Bölünmez Petrol’ün yan kuruluşu Moil şirketinin milletvekilleriyle bir ilgisi olmadığını savundu. 
     
Şirketle ilgimiz yok      Ortada, "Tutanaklara geçmiş bir Meclis Spor takımı bulunmadığını" da söyleyen Tartan, şöyle devam etti "Milletvekilleri kendi aralarında spor yapıyor. Sponsor şirket de uçak biletlerini, otel masraflarını karşılıyor. Bu milletvekillerinin sponsor şirketin iş takibini yaptığı göstermez. Hiçbirimiz şirket sahibini tanımıyoruz." 
     Meclis futbol takımının yöneticiliğini ve antrenörlüğünü yürüten TBMM Plan ve Bütçe Komisyonu Başkanı Metin Şahin’e "yurtdışında olduğu" gerekçesiyle ulaşılamadı. 
     


 SİYASET 














</TEXT>
</DOC>
