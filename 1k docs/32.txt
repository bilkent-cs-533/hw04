<DOC>
<DOCNO> 32 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/siyaset/siy03.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dini, siyasete alet etti 
</HEADLINE>
<TEXT>

AKP’li Abdüllatif Şener, baklayı ağzından çıkardı. Şener, Din, Allah diyebilme iradesini kaybetmiş bir siyaset barışın adresini ıskalamıştır’ dedi 
     ANKARA Milliyet 

     AKP Genel Başkan Yardımcısı Abdüllatif Şener, siyasette din, Allah, kitap ve peygamber gibi kavramların kullanılması gerektiğini savunarak "Siyasetin bu kavramlar etrafından dünyaya yeni mesajlar ve açılımlar getirmesi büyük faydalar sağlayacak" dedi. Şener, basın toplantısında şunları söyledi "İnanç ve kararlılıkla din, Allah, kitap, peygamber diyebilme iradesini kaybetmiş bir siyaset, zenginleşmenin huzur ve barışın adresini ıskalamış demektir. Siyasetin bu kavramlar etrafından dünyaya yeni mesajlar ve açılımlar getirmesi büyük faydalar sağlayacak. Sahip olduğumuz din ve kitap, bu açılımı sağlamaya yarayacak yüzlerce ayetle yüklüdür. Siyasetin bunun üzerinde düşünmesi gerekir. Kuran’da bu yönde ayetler vardır. Önemli olan, Türkiye’nin diğer İslam ülkelerine örnek olabilecek yeni bir açılımı ortaya koymasıdır. Ancak bunu ortaya koyacak irade, yalnız ve yalnız bizim partimizde var. Ayağımızı yerli değerlere, ülkemize basacağız, milli özelliklerimizle birlikte evrensel değerlere ve küreselleşme okyanusuna açılacağız." 



 SİYASET 













</TEXT>
</DOC>
