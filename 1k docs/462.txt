<DOC>
<DOCNO> 462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/ekonomi/eko02.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hepimiz aynı gemideyiz’ 
</HEADLINE>
<TEXT>

Erçel, piyasaların faiz oranlarının yükselmesinin riskini iyi görmesi gerektiğini belirterek, 'Bu geminin içinde hep beraber varız' dedi 
     ANKARA Milliyet 

     Merkez Bankası Başkanı Gazi Erçel, Hazine ihalesinde faiz oranlarının piyasa koşullarında belirleneceğini söylerken, bankacılık sektörüne "Bu geminin içinde hep beraber varız. Piyasada bu riski ölçecektir" diyerek uyardı. 
     Liderler zirvesinin bir bölümüne Hazine Müsteşarı Selçuk Demiralp ile birlikte katılan Merkez Bankası Başkanı Gazi Erçel, Başbakanlık'tan ayrılırken gazetecilerin soruları yanıtladı. 
     
'Faizler yüksek olabilir'      Erçel, sorular üzerine şu değerlendirmeyi yaptı "İlk başlarda Hazine tahvillerinde faiz, ümit ettiğimizin üzerinde olabilir. Ama piyasa bizim kararlılığımızı görecek. Programın uygulandığını, enflasyonun bankacılık alanında, yapısalarda, özelleştirmede atılan adımları görecek. Buradan alacağımız en önemli ders şu Görüyorsunuz bir 5 milyar dolar, 10 milyar dolar sıcak para geliyor. Bir günde gidince, ne hale geldiğimizi görüyorsunuz. Türkiye 5 milyar - 10 milyar dolarla bu hale düşecek bir ülke değil. Onun için, programın da temel amacı, orta, uzun vadeli fonlar artı yabancı sermaye çekmektir. Bunun için de güven ortamı çok önemli. Türkiye bir ayda, bundan da kısa bir süre içinde derlenip toparlandı. Dün ben 990 milyon dolar aldım. Bugün 850 milyon dolar aldım. Rezervlerim bugün itibariyle kriz öncesi rezervin üzerinde." 
     
Bankalara risk uyarısı      Erçel, "Zirvede Bankaların birleşmesi gündeme geldi mi " sorusuna karşılık, her türlü konunun tartışıldığını vurguladı. Erçel, Hazine Müsteşarlığı'nın bu ay içinde açacağı ihalelerdeki faizlere ilişkin bir soru üzerine de şunları kaydetti 
     "Piyasaya ne gerekiyorsa, piyasa onu bulur. Ona göre şekillenir. Piyasaya doğru sinyal vereceksiniz. Bu geminin içinde hep beraber varız. Piyasa riski ölçecektir, bulacaktır. Ve yıllardır en zor durumlardan geçtik. Dolayısıyla piyasa kararını verecek, normalleşip normal yerinde gidecektir. 'Faizler yüksek çıkabilir' dedim, düşük de çıkabilir. Ama onu piyasa tartacaktır, dengesine getirecektir. Piyasaya güvenmeliyiz. Piyasaya güvenmeden programı uygulamak zaten çok zor." 
     
Satamassınız’      Reel sektörün de konulan hedeflere uyması gerektiğine dekkat çeken Erçel, "Uymadığı takdirde malın fiyatını yükseltirse, satılamama durumuyla karşılaşırlar" dedi. 
     Erçel, özellikle bu yıl elde edilen enflasyon sonuçlarını değerlendirirken, şöyle dedi 
     "İki yerde sekme var. Birincisi enerji sektörü. Yapılan hesaplar, yüzde 4 ile 5 oranında enflasyonu etkilediğini gösteriyor. İkincisi de dış ticarete konu olmayan sektörlerde hedeflenen enflasyonun üzerinde yapılan zamlar sonucunda, enflasyon yüzde 7 - 7.5 oranında artıyor." 
     
'Doların düşüşü iyi'      Erçel, şöyle devam etti 
     "Genellikle enflasyonist bekleyişler, ABD Doları'ndaki gelişmelere göre şekilleniyor. Bu da önemli katkıda bulundu. Önümüzdeki yıl özellikle dış gelişmeler lehimize olacak. ABD Doları'ndaki gelişmeler Avrupa'daki büyümenin ABD'deki kadar azalmayışı, enerji fiyatlarının 25 dolar civarında olacak olması... Hepsi lehimize faktörlerdir. Bu faktörlerin hepsi geçen yıl aleyhimizeydi." 
     


 EKONOMİ 





















</TEXT>
</DOC>
