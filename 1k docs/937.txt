<DOC>
<DOCNO> 937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/son/sontur12.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevleri'nde doktor kontrolunda açlık grevi 
</HEADLINE>
<TEXT>

     ''Hayata Dönüş Operasyonu'' kapsamında, İstanbul, Bursa ve Çanakkale E Tipi cezaevlerinden, Edirne F Tipi Cezaevi'ne nakledilen tutuklu ve hükümlüler, uzmanlar tarafından günlük sağlık kontrolünden geçiriliyorlar. 
     Cezaevi doktorlarından alınan bilgiye göre, Sağlık Müdürlüğü ve Devlet Hastanesi'nden görevlendirilen uzmanlar, cezaevi doktorlarıyla birlikte her gün 350 tutuklu ve hükümlüyü sağlık kontrolünden geçiriyorlar isteyen mahkumlar da psikologla görüştürülüyor. 
     Yetkililer, çeşitli rahatsızlıklardan dolayı 15 kişinin cezaevinde, 2 kişinin de Devlet Hastanesi'ne tedavi edildiğini belirterek, ''Bir grup mahkum, açlık grevini öne sürerek eylemlerini sürdürme eğiliminde. Bu kişilerde günlük olarak yapılan kontrollerde, hayati tehlikelerinin bulunmadığı ve kilo kayıplarının olduğu gözlendi. Şu anda açlık grevlerine müdahaleyi gerektirecek bir durum yok'' dediler. 
     ''Hayata Dönüş Operasyonu'' çerçevesinde Edirne F Tipi Cezaevi'ne ilk nakledilenler arasında bulunan ve cezaevi olaylarında ayağında kırık meydana gelen Dinçer Otluçimen 25 , açlık grevinde olduğunu öne sürerek, tedaviyi kabul etmemişti. Ayağının kangren olacağı söylenerek ikna edilen Otluçimen'in ayağı Devlet Hastanesi Ortopedi Servisi'nde alçıya alındı. Otluçimen, önceki gün hastanede tedavisinin tamamlanmasından sonra, dün cezaevine götürülerek, özel bir odaya konuldu. 
     
     



</TEXT>
</DOC>
