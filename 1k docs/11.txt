<DOC>
<DOCNO> 11 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/ekonomi/eko05.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya birleşecekler, ya güçlenecekler 
</HEADLINE>
<TEXT>

BDDK Başkanı Engin Akcakoca, bankaların sermaye yeterlilik oranını yüzde 8’e çıkarmak zorunda olduğunu belirtti 
     ANKARA Milliyet 

     Bankacılık Düzenleme ve Denetleme Kurulu BDDK Başkanı Engin Akcakoca, sektördeki bilanço büyüklüğü payı yüzde 1’in altında olan bankaların ya birleşerek kamudan katkı alacaklarını ya da sermaye yeterlilik oranını yüzde 8’e çıkaracaklarını söyledi. 
     Plan ve Bütçe Komisyonu’nda önceki gece yarısından sonra kabul edilen mali sektöre olan borçların yeniden yapılandırılması tasarısına eklenen madde ile sektördeki payı yüzde 1’den büyük özel bankalara sermaye yeterlilik oranını tutturmaları için kamudan kaynak aktarılması öngörülüyor. 
     
     İşlemler altı ayda biter’ 
     Akçakoca, bu olanaktan yararlanacak banka sayısının 10 veya 11 olduğunu ve herşeyin yolunda gitmesi halinde bu konudaki operasyonu altı ayda tamamlamayı planladıklarını söyledi. Bankaların tüm zararlarını ortaya çıkaracak bağımsız denetim kuruluşuna yaptırılacak incelemenni bir başka bağımsız kuruluşu tarafından BDDK’nın belirlediği ilkelere uygun olduğunun saptanması sonrası belirlenecek zararın, banka sermayesinden indirilerek yeni sermaye yeterlilik rasyosu hesaplanacağını belirten Akcakoca, şöyle dedi 
     "Daha sonra bankadan sermayenin yüzde 8’lik yeterlilik oranına, mümkün değilse, yüzde 5’e çıkarılması istenecek. Yüzde 5 ile 9 arasındaki sermayenin TMSF’den sağlanması, yüzde 0 ile 5 arasında oluşacak ortakların katkısına aynı oranda katkıda bulunmak suretiyle TMSF’nin hissedar olması öngörülüyor." 
     Akçakoca, ayrıca, Toprakbank’ın satışının 2002’de gündeme geleceğini, TMSF’de sadece Bayındırbank kalacağını, bu bankanın mevduat toplamayacağını ve tahsilat işlemleri için kullanılacağını söyledi. 
     



 EKONOMİ 


















</TEXT>
</DOC>
