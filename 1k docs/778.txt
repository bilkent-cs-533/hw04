<DOC>
<DOCNO> 778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/sontur03.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet Müdürlüğü'ne bombalı saldırıyla ilgili 5 gözaltı 
</HEADLINE>
<TEXT>

     Şişli İlçe Emniyet Müdürlüğü’ne yönelik saldırıyla ilgili çalışmalarını sürdüren İstanbul polisi, Bahçelievler’deki bir binaya operasyon düzenledi. Operasyonda, 3’ü kadın 5 kişi yakalanarak gözlem altına alındı. 
     İstanbul Emniyet Müdürlüğü Terörle Mücadele Şube Müdürlüğü ekipleri, dün Şişli’de gerçekleşen bombalı saldırının ardından bu gece Bahçelievler Kocasinan Merkez Mahallesi Ordu Caddesi’ndeki bir binaya operasyon düzenlediler. Operasyonda 3’ü kadın 5 kişi yakalanarak gözlem altına alındı. 
     Operasyon sırasında polis telsizlerinden yapılan anonslarda bu kişilerden birinin, Şişli’deki saldırıyla ilgisi bulunduğu belirtilen Kader Kaya olabileceği bildirildi. 
     Yakalanan kişiler sorgulanmak üzere İstanbul Emniyet Müdürlüğü’ne götürülürken, güvenlik güçlerinin operasyon yapılan binadaki incelemeleri sürüyor. 




</TEXT>
</DOC>
