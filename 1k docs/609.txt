<DOC>
<DOCNO> 609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/son/sontur05.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Polisimiz kendisini korumakta ihmalci davranıyor" 
</HEADLINE>
<TEXT>

     Başbakan Bülent Ecevit, Şişli Emniyet Müdürlüğü'ne karşı dün gerçekleştirilen intihar saldırısı ile ilgili olarak, ''Polisimiz vatandaşları korumak için büyük çaba sarfeder ama anlaşılan kendisini korumakta ihmalci davranıyor'' dedi. 
     Ecevit, Başbakanlığa gelişinde, gazetecilerin Şişli Emniyet Müdürlüğü'ne karşı dün gerçekleştirilen intihar saldırısına yönelik soruları üzerine, dün gün boyunca ekonomik ve mali duruma ilişkin yapılan toplantıya katıldığını, bundan dolayı İçişleri Bakanı Sadettin Tantan ile görüşemediğini kaydetti. 
     Bakanlar Kurulu toplantısı vesilesiyle Bakan Tantan ile de görüşeceğini bildiren Ecevit, ''Tabi, çok üzüldüm olaya. Bizim polisimiz, vatandaşları korumak için büyük çaba sarfeder ama anlaşılan kendisini korumakta ihmalci davranıyor. Oysa öncelikle kendisini koruması gerekli'' diye konuştu. 




</TEXT>
</DOC>
