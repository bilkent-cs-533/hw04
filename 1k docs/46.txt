<DOC>
<DOCNO> 46 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/spor/spo04.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bushi için geri sayım 
</HEADLINE>
<TEXT>

Trabzonspor Yönetim Kurulu, golcü futbolcunun transferini bitirme aşamasına geldi. Arnavut oyuncu ile tatilden dönüşünde masaya oturulacak, anlaşma sağlanırsa sözleşme yapılacak 
     BORDO - Mavili yönetim, İstanbulspor’un başarılı forveti Alban Bushi’nin transferinde son aşamaya geldi. İstanbulspor Menajeri Adnan Sezgin, Kulüpler Birliği toplantısında kendisine teklifi ileten Başkan Özkan Sümer’e, "Bushi kabul ederse, her türlü kolaylığı sağlarız" dedi. Yönetimin daha önce görüştüğü Bushi’nin ise "kulübümle anlaşırsanız, gelirim" dediği öğrenildi. 
     ARNAVUT golcü ile tatil dönüşü masaya oturulacağı, anlaşma sağlanması halinde mukavele imzalanacağı bildirildi. Yönetimin, bu futbolcu ile 2.5 yıllık sözleşme yapmak istediği, İstanbulspor’un Bushi’nin bonservisi için 400 bin mark 260 milyar talep ettiği kaydedildi. Bushi’ye ise bu sezon için 250 milyar lira, gelecek iki sezon için de 1 trilyon lira ödeneceği ifade edildi. 
     
     Aurelio müjdesi 
     TRABZONSPOR’DA dönmeyeceği endişesi taşınan Aurelio, "Hiçbir sorunum yok. 3 Ocak’ta Brezilya’dan hareket edip, Antalya’daki kampa katılacağım" dedi. İspanya ve İtalya’dan teklif aldığını doğrulayan Aurelio’yu, yönetimin transfer şartlarında iyileştirme sözü vermesinin geri adım atmaya ittiği öğrenildi. 
     



 SPOR 


























</TEXT>
</DOC>
