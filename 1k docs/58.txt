<DOC>
<DOCNO> 58 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/yasam/yas02.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaynana sevgisi ömür uzatıyor 
</HEADLINE>
<TEXT>

Bilim ispatladı Yakın aile çevresiyle iyi ilişkiler kuran koca, 6.5 yıl fazla yaşıyor 
     KAYNANA düşmanlığının kocanın ömrünü kısalttığı ve evlilik hayatını olumsuz etkilediği ortaya çıktı. ABD’deki Ohio Üniversitesi uzmanları, evli çiftlerin, yakın aile çevresiyle iyi ilişkiler içinde olmalarının, hem evliliği başarılı yaptığını hem de yaşamı uzattığını saptadılar. Evlilikte uzun süren aşkın ve akrabalar ile iyi ilişkilerin eşlerin yaşamını 6,5 yıl uzattığı kaydediliyor. 
     ARAŞTIRMACILAR, genellikle bayram ve yeni yıl dönemlerinde, evli çiftlerin fırsatları değerlendirerek yakın akrabalarıyla bir araya gelmelerini, evliliğin başarısı ve sağlık açısından yararlı görüyorlar. Uzmanlar, evli çiftlerin birbirlerinin akrabaları ile iyi ilişkiler kuramamasının, her iki tarafı da strese soktuğunu ve evliliği olumsuz etkilediğini bildirdiler. 
     



 YAŞAM 


















</TEXT>
</DOC>
