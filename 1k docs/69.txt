<DOC>
<DOCNO> 69 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/yazar/cemal.html </URL>
<DATE> 2001/12/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Siyaset 2002'de yeni yüzler... 
</HEADLINE>
<TEXT>

     Yeni yılda siyaset yeni yüzlere kavuşacak mı Politika sahnesine yeni liderler, yeni partiler çıkacak mı Siyasette değişim kapıyı çalacak mı 
     Klasik sorularımız. 
     2001'de heyecanla tartıştık. 
     Ama yanıtlar alınamadı. Onun için eskimeye yüz tuttu siyasette yeni yüzler konusu da... 
     2002'de unutulacak mı 
     Sanmıyorum. 
     Bu yakınlarda kamuoyuna duyurulan TÜSİAD araştırması çok açık. Siyasette değişim konusunun yeni yılda da güncelliğini koruyacağını gösteriyor. 
     TÜSİAD araştırmasına göre mevcut partilerle siyasetçilere güven çok düşük. Millet, seçim sandığında eski partilere oy vermekten yana değil. 
     Bu eğilim 2002'de de aynen devam edebilir mi Yoksa örneğin ekonomideki iyileşmeye paralel olarak kırılmaya başlar mı 
     2001 berbat bir yıl oldu. 
     Yoksullaştık. Milli gelirimiz 200 milyardan 150 milyar dolara düştü. 
     Ekonomi yüzde 8 küçüldü. 
     Enflasyonla işsizlik patladı. 
     Böylesine kötü bir yılın bütün şimşeklerini ister istemez iktidar partileri çekiyor. Muhalefet partileri ise inandırıcı olamadıkları, boşluğu dolduramadıkları için mevcut siyaset sınıfına güvensizlik en dibe vurdu. 
     Yeni beklentisi sahneye çıktı. 
     Sokaktaki adamdan toplumun kremasına kadar çok değişik çevrelerde yeni arayışı uç verdi. Bunun için arama konferansları yapıldı. Beklentiler yaratıldı. 
     Ama 2001'de sonuç çıkmadı. 
     2002'de ne olabilir 
     Yeni yılda siyaset sahnesinde yeniye dönük beklentiler hayal kırıklığına dönüşebilir mi Yeni lider çıkarmak, yeni parti kurmak kolay iş değilmiş, mevcutlarla yola devam etmekten başka çare yok galiba düşüncesi ağır basabilir mi 2002'de .. 
     Dikkat edilirse, yeni yıla iyimser bir havada giriliyor. Öncelikle ekonomide uç veren bu iyimserlik temelsiz değil. Hükümet ekonomide doğru adımlar atmış durumda. 11 Eylül'de de hükümet siyaseten doğru yerde, ABD'nin yanında durdu. Kıbrıs ve Avrupa Ordusu'nda uzlaşmayı tercih etti. 
     Böylece bütün bunlardan ABD ve AB ile ilişkiler olumlu etkilendi. Bu sayede IMF ek kaynağı daha büyüdü, hızlandı. 
     Bir başka deyişle 
     Koalisyon ortakları yeni yıla yelkenlerini 11 Eylül rüzgarlarıyla doldurarak giriyor. 2002'de koalisyon hükümetinde siyasal uyum devam eder, ekonomi düzelme rayına oturursa, yılın ikinci yarısında büyüme başlarsa, siyasetteki beklentiler de değişebilir. İktidar partilerine dönük havada iyileşme yaşanabilir. 
     Bu nasıl olur 
     Değişime sarılmak... 
     Ve vitrin yenilemek... 
     Bu iki açıdan örneğin ANAP ilginç çabalara sahne oluyor. Bir yandan parti olarak yeni bir değişim programıyla kamuoyu önüne çıkılırken, öbür yandan Mesut Yılmaz için 'Türkiye'yi Avrupa'ya taşıyan lider imajı' işleniyor. Seçim yaklaşırken, örneğin 2003'te, ANAP bunlara ek olarak Kemal Derviş'li bir vitrin ve kadro yenilemesine de gidebilir. 
     DSP için de benzer senaryolar politika kulisinde kulaklara çalınıyor. Ecevit'in onursal başkan olarak kalması ve DSP'nin Kemal Derviş'li, İsmail Cem'li yeni bir başkanlık kadrosuyla seçimlere girmesi ihtimali üstünde de duruluyor. 
     Peki ya CHP ile DYP ne yapar Baykal ve Çiller'in yeni bir çıkış şansı var mı Tayyip Erdoğan'lı AK Parti'nin yolu ne kadar açık MHP ne yapabilir 
     Bizim çok parçalı siyasetimizle ilgili olarak akla çok şey geliyor. Belki bin bir senaryo yazmak mümkün 2002 için... 
     Söylemek istediğim şu 
     Yeni yılda iktidar partilerinin, özellikle ANAP'la DSP'nin manevra alanı genişleyebilir. Koalisyon ortakları iyi bir rüzgarla 2002'ye giriyorlar. 11 Eylül Türkiye'nin yıldızını parlatırken, akıllıca adımlar atmaya devam ederlerse, siyaset sahnesinde kendileriyle ilgili beklentiler de değişmeye başlar. 
     
     







Yeni yıl, iyi yıl 


Cereyan çarpar 


Avrupa'nın teröristi 


Siyaset 2002'de yeni yüzler... 


Mutluluğun Tibet sırrı 


Peki bu fıkralar kimin .. 


İzmir üniversite kenti oluyor 


2001'de dış politika 


Neden doğru insana aşık olamıyoruz 


Roman başka gerçek başka... 


Umutların inşa yılı 


Bankaların sermaye yeterlilik yasası kırpılıp kuşa döndü 


İzah zor, işler karıştı 


Afganistan'a bu, düşkünlük de ne 


2002’de iş ve ekmek yine aslanın ağzında 


</TEXT>
</DOC>
