<DOC>
<DOCNO> 104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sonspo02.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido'nun 6 sayı attığı maçta Kings Tıbrerwolves'i yendi 
</HEADLINE>
<TEXT>

     ABD Profesyonel Basketbol Ligi NBA'de Hidayet Türkoğlu'nun 6 sayı attığı maçta Doğu Konferansı'nda Pasifik Grubu ikincisi Sacramento Kings, Ortabatı Grubu üçüncüsü Minnesota Timberwolves'ı evinde 125-111 yendi. 
     Sacramento'daki maçta oyuna sonradan giren ve 21 dakika oynayan Hidayet, Kings adına 4 şuttan 3'ünü değerlendirerek 6 sayı attı, 6 ribaund aldı, 4 asist yaptı. Evinde üst üste 9. galibiyetine ulaşan Kings'de Predrag Stojakoviç 27 sayıyla en çok sayı kaydeden oyuncu olurken skora, Chris Webber 22, Mike Bibby 21 sayı ekleyerek takımlarının galibiyetlerinde önemli rol oynadılar. 
     Timberwolves'da ise Wally Szczerbiak 31 sayı üretti. 
     Pasifik Grubu lideri Los Angeles Lakers ise Doğu Konferansı Merkez Grubu üçüncüsü Toronto Raptors'a 89-86 yenildi. 
     Los Angeles'daki maçta sakatlığı nedeniyle Shaquille O'Neal'siz mücadele eden Lakers'da Kobe Bryant'ın 26 sayısı galibiyete yetmedi. 
     Vince Carter'ın sol omuzundan sakatlanarak oyundan çıkmak zorunda kaldığı Raptors'da ise Alvin Williams 17 sayı, 11 ribaund, Antonio Davis 16 sayı, 10 ribaund, Keon Clark 14 sayı, 16 ribaundla ''double-double'' yaptı. 
     Sonuçlar şöyle 
     Orlando Magic-Detroit Pistons 87-78 Miami Heat-Memphis Grizzlies 86-91 Charlotte Hornets-Milwaukee Bucks 89-105 Cleveland Cavaliers-New York Knicks 98-88 Denver Nuggets-Philadelphia 76ers 93-90 Sacramento Kings-Minnesota Timberwolves 125-111 Los Angeles Lakers-Toronto Raptors 86-89 Golden State Warriors-Houston Rockets 93-100 
     






</TEXT>
</DOC>
