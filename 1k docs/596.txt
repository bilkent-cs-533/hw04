<DOC>
<DOCNO> 596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/son/sonspo04.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor yeni teknik direktörüyle ilk çalışmasını yaptı 
</HEADLINE>
<TEXT>

     Trabzonspor'da ikinci yarı hazırlıkları, bugün yapılan çalışmayla sürdü. 
     Trabzonspor ile dün sezon sonuna kadar anlaşan Teknik Direktör Sadi Tekelioğlu, yardımcılarıyla birlikte bordo-mavili takımda ilk antremanına çıktı. Yaklaşık 1,5 saat süren antremanda futbolcular, kondisyon hareketlerinin ardından dar alanda pas çalışması yaptılar. 
     Yeni transfer İvan ile Norveç'ten dönen Lange'nin da katıldığı idmanda sadece izinli Osman katılmazken, Sergen ise doktor kontrolünde düz koşu yaptı. Bu arada, bordo-mavili takımın eski teknik direktörü Giray Bulak tarafından kadro dışı bırakılan Nesim, bu sabah Mehmet Ali Yılmaz Tesisleri'ne geldi, ancak yönetim kurulu üyeleriyle görüştükten sonra idmana katılmayarak tesislerden ayrıldı. Trabzonspor yarını Mehmet Ali Yılmaz Tesisleri'nde iki idman yaparak geçirecek. 




</TEXT>
</DOC>
