<DOC>
<DOCNO> 579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/son/soneko02.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine 33 katrilyon borçlanacak 
</HEADLINE>
<TEXT>

     Hazine, bu yıl içinde yaklaşık 33 katrilyonluk liralık bir iç borçlanma gerçekleştirmeyi planlıyor. 
     Yaklaşık 38 katrilyon lira olarak tahmin edilen toplam iç borç itfasının, geri kalan kısmının dış borçlanma ile karşılanması hedefleniyor. 
     Bu arada, dış borçlanmaya ağırlık verilmesi nedeniyle, bu yıl 7.5 milyar dolar olarak planlanan dış borçlanma hedefinin aşılacağı kaydediliyor. 
     Öte yandan yarın, yılın ilk ihalesini gerçekleştirecek olan Hazine, net 1.5-1 katrilyon 650 trilyon lira arasında borçlanma öngörüyor. Hazine’nin, geçen yıl Kasım sonunda yaşanan mali kriz sonrasında düzenlediği ilk ihale olması açısından önem taşıyan 5 Ocak tarihli ihalede, Hazine’nin, faiz oranlarını belli bir düzeyde tutmaya çalışacağı belirtiliyor. 
     Faiz oranlarının Şubat ayında da yüksek seyrini sürdüreceğini tahmin eden yetkililer, Mart ayında, GSM gelirleri ve diğer döviz girişleri ile faiz oranlarında bir düşmenin başlayacağını vurguluyorlar. 
     Hazine, 2001 yılının ilk çeyreğini kapsayan Ocak-Mart döneminde, toplam 9 katrilyon 374.2 trilyon lira iç borç geri ödemesinde bulunmayı ve 1 milyar 999 milyon dolar miktarında da dış borç servisi yapmayı hedefliyor. 
     
     




</TEXT>
</DOC>
