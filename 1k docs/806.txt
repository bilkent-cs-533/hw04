<DOC>
<DOCNO> 806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/dunya/dun01.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris’le ipler yine geriliyor 
</HEADLINE>
<TEXT>

     MİNE KIRIKKANAT Paris BARÇIN YİNANÇ Ankara 

     8 Kasım 2000 günü sabaha karşı yapılan bir özel oturumda, Fransız Senatosunda görüşülerek ezici çoğunlukla kabul edilen Ermeni Soykırım yasa tasarısı, 18 Ocak’ta Ulusal Meclis’te görüşülerek oylanacak. Tasarı, mecliste de onaylanırsa yasalaşarak yürürlüğe girmiş olacak. 
     Senato’daki tüm parti guruplarının önerisi olarak genel kurul gündemine alınan ve aynı gün onaylanan tasarının, meclisten de geçmesi büyük olasılık. Zaten 1998 Mayıs ayında, bu tasarının hemen aynısı Meclis’te kabul edilmiş, ancak yasalaşması için gönderildiği Senato’da dondurulmuştu. Her iki meclisteki Ermeni lobisi, Türkiye’ye karşı soykırım tanıma girişimini hayata geçirebilmek üzere, Senato’nun kendi tasarısını hazırlamasını ve kabulünü sağladı. 
     Soykırım tasarısı yasalaştığı takdirde, bu ülkede "Ermeni soykırımı olmadı" demek, suç teşkil edecek. 
     
Dışişleri devrede      ABD’de Ermenilerin soykırım iddialarına dayalı tasarının yasalaşmasını Yönetim’in devreye girmesiyle engelleyen Ankara ise, Lionel Jospin hükümetinden aradığı desteği bulamıyor. Dışişleri, tasarının kabulünün ikili ilişkilere vereceği zararın daha iyi anlatılabilmesi için hükümetlerarası temasın yanısıra, işadamları ile TBMM’nin de daha etkin olarak devreye girmesi için temaslarda bulundu. Bu çerçevede Türkiye’yle iş yapan 160 civarındaki Fransız şirketinin harekete geçmesi bekleniyor. 
     


 DÜNYA 











</TEXT>
</DOC>
