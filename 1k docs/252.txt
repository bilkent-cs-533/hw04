<DOC>
<DOCNO> 252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sontur05.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkeli damat kayınpederini öldürdü, eşini yaraladı 
</HEADLINE>
<TEXT>

     Bursa'nın Orhangazi ilçesinde bir kişi, av tüfeğiyle kayınpederini öldürdü, ayrı yaşadığı eşini ise yaraladı. 
     Alınan bilgiye göre, Erkan Kuşoğlu bir süredir ayrı yaşadığı eşi Feriha Kuşoğlu ile konuşmak için kayınpederi Fahrettin Gümüş'ün 54 Camiikebir mahallesi Recepzade sokaktaki evine gitti. Kayınpederiyle tartışarak evden ayrılan ve kendi evinden aldığı av tüfeğiyle tekrar geri gelen Kuşoğlu, kapıyı açan Fahrettin Gümüş ile ayrı yaşadığı eşi Feriha Kuşoğlu'na ateş etti. 
     Ağır yaralanan Fahrettin Gümüş, hastaneye götürülürken yolda yaşamını yitirdi. Feriha Kuşoğlu ise Bursa Devlet Hastanesi Cerrahi Kliniği'nde tedavi altına alındı. Erkan Kuşoğlu'nun gözaltına alındığı, olayla ilgili soruşturmanın sürdüğü bildirildi. 




</TEXT>
</DOC>
