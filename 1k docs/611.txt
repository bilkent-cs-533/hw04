<DOC>
<DOCNO> 611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/son/sontur07.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK 'Başkanı eleştiriyor' diye 7 kişiyi infaz etti 
</HEADLINE>
<TEXT>

     Terör örgütü PKK'nın, ''Başkanı eleştiriyor'' gerekçesiyle 7 kişiyi infaz ettiği bildirildi. 
     Örgütün yaklaşık 4 ay önce Pirbela bölgesinde Dereyatağı olarak adlandırılan yerde bir hapishane kurduğu, gözdağı vermek amacıyla bu hapishanenin kuruluşunu tüm örgüt mensuplarına duyurduğu kaydedildi. 
     Burada yaklaşık 200 PKK'lının bulunduğu kaydedilirken, işkence ve bakımsızlıktan dolayı her ay 8-9 teröristin öldüğü, 7 kişinin ''başkanı eleştiriyor'' gerekçesiyle kurşuna dizildiği ifade edildi. 
     Buradaki PKK'lı teröristlerin örgütü eleştirmek, örgüt için toplanan paraları zimmete geçirmek, verilen görevleri yapmamak, kadın PKK'lılara tecavüz etmek, PKK'nın, Kürtler'in büyük sıkıntı ve baskı altında yaşadığı İran ve Suriye tarafından kullanıldığını iddia etmek gibi nedenlerle tutulduğu bildirildi. 
     Öte yandan, terör örgütünün, uygun ortamda kullanmak üzere bazı silah ve mühimmatı çeşitli yerlerde depoladığı belirtildi. PKK'nın yurtdışında da silah ve mühimmat depoları bulunduğu kaydedildi. 




</TEXT>
</DOC>
