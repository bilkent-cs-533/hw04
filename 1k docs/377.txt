<DOC>
<DOCNO> 377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/pulur.html </URL>
<DATE> 2001/01/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Erbakan'ın motoru 
</HEADLINE>
<TEXT>

     Bazı laflar, niçini nedeni tam araştırılmadan yazılıyor, okuyan da "Allah Allah, bu da nereden çıktı " diyor. 
     Şimdi, "Erbakan denilince, aklımıza motor gelir " diyen Recai Kutan'ın bu lafı sizi şaşırtmaz mı Lafın önünü arkasını bilmeyenlerden bazıları, bıyık altından gülerken, bazıları da "Recai Kutan gibi, müeddep bir insan bunu nasıl söyler " demez mi 
     
     OYSA Sayın Recai Kutan'ın "motor" lafının altında yatan "Gümüş Motor Macerası"dır. 
     Erbakan, Teknik Üniversite motor kürsüsünün başarılı hocasıdır. 1950'li yıllarda, onun öğrencileri olan, bugünün yaşını başını almış mühendisleri Hoca'nın bilgisini ve ders anlatmaktaki becerisini hala anlatırlar ve şunu da eklerler 
     "Erbakan Hoca'nın bilgisi kadar hayal gücü de büyüktür " 
     
     ERBAKAN Hoca profesör olur olmaz önce sanayiciliğe sonra siyasete atıldı, sanayide ilk denemesi bir motor fabrikası oldu. 
     İskender Paşa Camii cemaatinin öncülüğünde "Müslümanların da bir motor fabrikası olmalı" parolası giderek yayıldı, herkes bu projeye para yatırmak için yarışıyordu. 
     Hoca'nın hayali kısa zamanda cami cemaatini aşıp, Ankara'da yankılandı, genel müdürler, müsteşarlar, bakanlar, hatta Başbakan rahmetli Adnan Menderes bile "Gümüş Motor"u teşvik etmişlerdi. 
     
     FABRİKANIN temel atma töreninde, Başbakan Menderes de vardı, Hoca'nın anlattıklarını önce heyecanla dinleyen Başbakan, Hoca'nın konuşması, dakikaları aşıp, saate dönüşünce, sıkılmış, birden ayağa kalkmış, "Hoca sen bunları mühendislere anlatırsın " deyip, temel atmaya yürürken, Erbakan'a fabrikanın açılış tarihini sormuştu... Erbakan Hoca hiç düşünmeden tarihi atmıştı 
     "İnşallah, Cumhuriyet Bayramı'nda, muhterem Başbakanım " 
     
     İSTANBUL'un imarı ile yakından ilgilenen Menderes'in aklına bir gün temelini attığı bu fabrika gelir, Cumhuriyet Bayramı yaklaşmıştır, gider bakar ki, ortada fabrika filan yok, hemen "Bana Hoca'yı bulun " der, Hoca gelir "Hani fabrika " sorusuna mükemmel bir cevap verir 
     "Muhterem Başbakanım, ben gelecek Cumhuriyet Bayramı için söz vermiştim " 
     O günden sonra, Erbakan Hoca'nın bir daha Menderes'le görüştüğünü bilen yoktur, lakin "Gümüş Motor Macerası"nın sonunu, Hoca'ya kanıp, paralarını batıranlar, bilir... 
     
     ERBAKAN Hoca'nın bu ve buna benzer maceralarını, onun Teknik Üniversite'den öğrencisi olan, hocalığını öven, ama ticaretini ve siyasetini hiç çekinmeden eleştiren, Sanayi eski bakanlarından Mehmet Turgut son kitabında tatlı ve acı yanlarıyla anlatır. x 
     
     İŞTE Recai Kutan'ın "Hoca denilince aklımıza motor gelir " demesinin hikmeti budur. 
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
