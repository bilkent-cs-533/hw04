<DOC>
<DOCNO> 66 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/yazar/akyol.html </URL>
<DATE> 2001/12/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yeni yıl, iyi yıl 
</HEADLINE>
<TEXT>

     2001 berbat bir yıldı. 
     Belalar üst üste geldi... 1999'da iki büyük deprem felaketi oldu. Binlerce aile facialar yaşadı Depremler, ekonomiye 15 - 20 milyar dolar civarında zarar verdi... 
     Ardından 2000 yılı kurak geçti. Ayrıca kasım ayında ilk büyük kriz patladı. 
     2001 yılı hem kurak geçti hem şubat ayında ikinci büyük krizi yaşadık. 
     Cumhuriyet tarihinin en büyük krizi 
     1930 krizi bile bu oranda işsizlik ve gelir düşüşü yaratmamıştı, çünkü o zaman köylü ekonomisi idik... 
     Şimdi daha yüksekten düştüğümüz için acısı ve yıkımı daha büyük oldu. 
     Ve 2001 yılını yüzde 9 gibi daha önce hiç görmediğimiz bir ekonomik küçülmeyle, aynı zamanda yüzde 90 enflasyonla, yüz binlerce işsize eklenmiş yeni yüz binlerle kapatıyoruz. 
     2001 gerçekten bir "kara yıl" oldu maddeten de manen de... 
     
     2002 yılına girerken hem maddi ekonomide iyi işaretler, hem maneviyatımızda, moralimizde bir iyileşme eğilimi var... 
     2002 gerçekten daha iyi bir yıl olacak... 
     Tabii, Allah korusun doğal afetler, siyasi krizler, yakınımızda savaşlar olmazsa 
     Önce, IMF'nin zorlamalarıyla da olsa, ekonomideki kara delikleri büyük çapta kapattık Kara delikleri kapatmada, "emeklilik reformu" ile ilk adımı Yaşar Okuyan attı... 
     Kemal Derviş'i de ben başarılı buluyorum. Birçok yönü eleştirilebilir. Erken siyasi konuşmalar yapması gibi... Belki üçlü koalisyonda Kemal Derviş daha özenli davranarak bazı siyasi gerilimleri de önleyebilirdi... 
     Ama genelde baktığımızda, bugün geleceğe iyimserlikle bakabildiğimiz bir noktaya gelmemizde Kemal Derviş'in olumlu payını kim inkar edebilir 
     Ya hükümet .. Dikkat ediyor musunuz Altı ay önceki kadar tepki yok... Yerine konulabilecek bir model gözükmediği için, hükümet devam etmelidir, edecektir de... 
     
     2001 yılında Türk toplumu birçok bakımdan sınanmış oldu... 
     Evvela MGK'nın "sosyal patlama" korkusunun, "irticai ayaklanma" korkusu gibi temelsiz olduğu ortaya çıktı 
     Korkunç ve kapkara kriz günlerinde, gerçekten masum birkaç esnaf gösterisinden başka ne oldu Halbuki benzer krizlerin olduğu toplumlarda mağazalar yağmalandı, etnik ve dini çatışmalar oldu 
     Kimse toplumsal refleksler konusunda evhama, paranoyaya kapılmamalı. 
     Kriz elbette toplumsal dokumuzda büyük yaralar açtı Artık suç oranlarının istatistikleri yayımlandığında bunu göreceğiz... 
     Sivil sosyal yardım çalışmalarımız da pek cılız kaldı vur patlasın çal oynasın eğlenceleri ise fütursuz devam etti Bu konuları ayrıca yazacağım. 
     Şimdi görülüyor ki, IMF desteği sürecek, yılın ikinci yarısından sonra yabancı sermaye girişinin hızlanması da artacak. Türk şirketleri dolaplara kaldırdıkları yatırım projelerini tekrar ele almaya başladılar bile... 
     2002 yılında ekonomi yüzde 4 büyüyecek... Bu, paranın piyasada dönmeye, inmiş kepenklerin açılmaya, işini kaybedenlerin tekrar iş başı yapmaya başlaması demektir. 
     Bol bol yağmur da alıyoruz... 
     2002 gerçekten daya iyi bir yıl olacak... 
     
     







Yeni yıl, iyi yıl 


Cereyan çarpar 


Avrupa'nın teröristi 


Siyaset 2002'de yeni yüzler... 


Mutluluğun Tibet sırrı 


Peki bu fıkralar kimin .. 


İzmir üniversite kenti oluyor 


2001'de dış politika 


Neden doğru insana aşık olamıyoruz 


Roman başka gerçek başka... 


Umutların inşa yılı 


Bankaların sermaye yeterlilik yasası kırpılıp kuşa döndü 


İzah zor, işler karıştı 


Afganistan'a bu, düşkünlük de ne 


2002’de iş ve ekmek yine aslanın ağzında 


</TEXT>
</DOC>
