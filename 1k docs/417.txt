<DOC>
<DOCNO> 417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sonspo06.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina Fenerbahçeli Rapajç ile ilgileniyor 
</HEADLINE>
<TEXT>

     İtalyan futbol liglerinde ara transfer sezonu dün başlarken, basında yer alan haberlerde, Fiorentina'nın Fenerbahçeli Hırvat Rapajç ile ilgilendiği iddia edildi. 
     Haberlerde, Fiorentina'nın takımdan ayrılmak isteyen Predrag Mijatoviç ile Rapajç'i değiş-tokuş teklifini Fenerbahçe'ye götürebileceği belirtilirken, mor menekşeli kulübün ara transferde sadece 1 futbolcu almak istediği hatırlatıldı. 
     Bu arada, Hakan Şükür'ün oynadığı İnter takımında daha önceden prensipte anlaşılan Uruguaylı Antonio Pacheco bugün Milano kentine gelirken, forvet oyuncusunun sağlık kontrollerinden geçtikten sonra en geç perşembe günü imza atacağı belirtildi. Keane'i İngiliz Leeds'e, Zamarona'yu da America di Citta di Messico takımına veren İnterli yöneticilerin, Yunanistan'ın Olimpiakos takımından Georgatos ve Barcelona'dan Petit ile görüşmeler yaptığı da söyleniyor. 




</TEXT>
</DOC>
