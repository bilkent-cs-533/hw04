<DOC>
<DOCNO> 353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yasam/yas05.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
1 haftada uçarsınız ama her an düşebilirsiniz 
</HEADLINE>
<TEXT>
Göklerde istikbal aradık kavga bulduk 
Pilotluk sertifikası veren kuruluşlar çeşitlendikçe meraklı kitle’ sevindi. Ancak seçim yapma zamanı gelince durum karıştı. Çünkü herkes uçmayı kendinin öğretebildiği kanaatinde Peki istikbal nerede 
     ÖMER ERBİL İstanbul 

     Her işin kolayını bulan beyinler’, uçma hayaliyle yanıp tututuşanlar için de bir şeyler düşündü. Bu amaçla başlayan kurslar çeşitlendi... 
     Özel uçuş okullarında 1 haftada pilot sertifikası almak mümkün. Eğitim ücretleri ise bin 650 dolardan başlıyor. Ticari uçak kullanmak isteyenler ise Ulaştırma Bakanlığı onaylı sertifika alacakları 6 aylık eğitim için 25 bin dolar ödemek zorunda. Taksit yapmak mümkün. Anadolu Üniversitesi’nde aynı eğitim 5 yılda veriliyor. 
     Kurslar arasındaki farkı değerlendiren Sivil Havacılık Genel Müdürü Topa Toker ise "Simit satar gibi pilot sertifikası verilmez" diyor. 
     
Kursumuz onaylı’      AB ülkelerinin ortak havacılık standartlarına, JAA Havacılık Otoriteleri Birliği adı veriliyor. Türkiye 2 yıl önce bu standartlara geçme kararı aldı. Toker, "Türkiye’de, JAA standartlarında pilotluk sertifikasını, Türk Hava Kurumu ile Erciyes ve Anadolu üniversitelerindeki sivil havacılık yüksekokulları veriyor" diye konuştu. 
     Özel uçuş okulları ise buna tepki gösteriyor. Samaır Uçuş Okulu’nun sahibi Yusuf Kahveci şöyle konuştu "Okulumuz Sivil Havacılık Genel Müdürlüğü onaylı. Anadolu Üniversitesi’nde 5 yıl eğitim veriliyor diye bunun standardı bu değil. Biz JAA standartlarındayız." 
     
Taksitle pilot olun      Samsun’da kurulan Samair Uçuş Okulu, bin 650 dolara, bir haftada tek başına uçabilecek SPC ögrenci pilot sertifikası veriyor. Aynı zamanda 1-1.5 aylık eğitimle, 5 bin dolara, tek motorlu uçağı kullanabilir PPL özel pilot lisansı veriliyor. 
     6 aylık eğitimle de 25 bin dolara, yolcu uçağı dahil her uçağı kullanabilir CPL Ticari Pilot Lisansı vaadediliyor. Bugüne kadar 15 pilot mezun eden okul, eğitim ücretine 12 ay taksit de yapıyor. 
     


 YAŞAM 

























</TEXT>
</DOC>
