<DOC>
<DOCNO> 935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/son/sontur10.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, Almanya'da öldürülen dernek başkanı'nın Hacıbektaş'ta gömülmesine izin vermedi 
</HEADLINE>
<TEXT>

     Almanya'nın Berlin kentinde kısa süre önce öldürülen Berlin Ehlibeyt Derneği Başkanı Murat Fidan'ın cenazesinin Hacıbektaş'ta gömülmesine polis izin vermedi. 
     4 Ocak Perşembe günü Berlin'deki evinde öldürülen Murat Fidan'ın cenazesi, vasiyeti üzerine, dernek tarafından Hacıbektaş ilçesinde toprağa verilmek istendi. Fidan için, Çilehane Mezarlığı'nda mezar hazırlatıldı. Ancak Hacıbektaş Kaymakamı Recep Yüksel, cenazenin ilçede gömülmesine izin vermedi. 
     Polis ekipleri, Hacıbektaş ilçesinin Kırşehir, Nevşehir ve Kayseri giriş yollarında tedbir aldı. Kırşehir girişinden Hacıbektaş'a getirilmek istenen Murat Fidan'ın cenazesi, polis tarafından ilçeye sokulmadı. Bunun üzerine Murat Fidan'ın cenazesi, doğum yeri olan Gümüşhane'nin Kelkit ilçesine bağlı Akdağ köyüne götürülmek üzere yolaçıkarıldı. 




</TEXT>
</DOC>
