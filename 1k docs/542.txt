<DOC>
<DOCNO> 542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yazar/asik.html </URL>
<DATE> 2001/01/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Fatih'ten bugüne 
</HEADLINE>
<TEXT>

     Müslüman, hıristiyan, musevi... Onlarca dinin yüzyıllarca yanyana yaşadığı bu topraklarda yılbaşı kutlaması hala sorun oluyor. Hala insanlar yeni yılı kutladıkları için dinden imandan çıkmakla ya da hıristiyan olmakla suçlanıyor. 
     Çetin Altan'ın son kitabı "Kullar ve Sultanlar" da Fatih Sultan Mehmet'in "Avni" mahlası altında yazdığı bir şiir yer alıyor. Şiiri birlikte okuyalım, Fatih'in 15'inci yüzyılda Galata'yı anlatırken dinlere bakışındaki özgür yaklaşımı birlikte görelim 
     
     Bağlamaz Firdevs'e gönlini Galata'yı gören 
     Galata'yı gören, gönlünü cennetin en gizemli bahçesine bile bağlamaz 
     Servi anmaz anda ol servi dilarayı gören 
     Gönül güzeli bir sevgiliyi Galata'nın kendisinde gören, anmaz bir daha selvi boylu bir başka sevgiliyi 
     Bir frengi şivelu İsa'yı gördüm anda kim 
     Galata'nın kimliğinde bir Hıristiyan dilli İsa gördüm ki 
     Lebleri dirisidür diridi İsa'yı gören 
     Dudakları kutsal bir tapınak olur, İsa'nın insanlık dünyasını gören 
     Akl - ü fehmin din - ü imanın nice zapt eylesün 
     Dinle imanın akıl ve anlayışını sıkı tutmak gerekir 
     Kafir olur hey müsemmanlar o tersayı gören 
     Yoksa ey müslümanlar, o kiliseyi gören olabilir kafir hemen 
     Kevseri anmaz ol içdügi mey-i nabi içen 
     Galata'nın içtiği katıksız şarabı içen, cennetteki Kevser şarabını bile anmaz olur 
     Mescide varmaz o vardugi kilisayı gören 
     Orada karşılaştığı kiliseyi gören de bir daha gitmez mescide falan 
     Bir frengi kafir oldugun bilürdi Avniya 
     Avniya - Fatih'in mahlası - bilirdi senin bir kadir hıristiyan olduğunu 
     Belde zünnarini boynunda çelipayı gören 
     Belinde keşiş kuşağını, boynunda haçını gören 
     
     LAFORİZMA 
1001 gece masalları da enflasyon kurbanı, o artık "2001 gece masalları" 
     Cihan Demirci 
     
     
Rantiye      Şükrü Kızılot dünkü yazısının başlığını, "2000, rantiye kesiminin yılı oldu" diye koymuş. Nedenlerini de şöyle sıralamış 
     . 2000 yılında, mevduat faizi ve repo geliri olanlar bu yıl beyanname vermeyecekler. 
     . Hazine bonosu ve devlet tahvili faiz gelirleri 1 trilyon dahi olsa vergi ödenmeyecek. 
     . Borsadan ister 50 milyar isterse 500 milyar kazanılmış olsun yine hiç vergi ödenmeyecek. 
     . Döviz hesabı olanlar 1 milyon dolar faiz elde etmiş olsalar dahi beyanda bulunmayacaklar. 
     Buna karşılık... Gariban vatandaş benzinden tüpgaza, telefondan otobüse, yiyecekten giyeceğe daha çok para ödemekte... Daha çok vergi vermekte. Daha çok soyulmakta. Halkı çileden çıkarmak için her yol denenmekte... 
     
Saçımızda görünen beyazlıklar kar değil 
İki gönül arası bir uzak diyar değil 
Malı alıp satarken kar etsek de nafile 
Ömürden gün geçmişse kazancımız kar değil 
     H. Yurdabak 


Şeyh'in müridi...      Deniz Baykal'ı dün genel başkanlığa gelmesinden bu yana ilk kez gazete manşetine çıkmış gördük. Deniz Bey, Hürriyet'in manşetinde yer alan haberde, odasına Şeyh Edebali'nin öğütlerini asmasını eleştirenlere çatıyordu. Bursa İl Başkanı Yılmaz Akkılıç'ın istifasını verirken Baykal'a "Neden Atatürk değil de Şeyh Edebali'nin öğütleri" yollu bir eleştiri yönelttiğini bu sütunda yazdık. Baykal'ı bu yüzden eleştiren başkaları da oldu. Dün bir okurumuz 
     - Deniz Bey galiba geleceği geçmişte arıyor, diyordu, siyasetini 700 yıl önce yaşamış Şeyh Edebali'nin öğütlerine göre çiziyorsa vay geldi halimize... 
     Bir eski CHP'li siyasetçi de Baykal'ın "Biz Anadolu soluyuz" lafına takılmıştı 
     - Siyaset lügatında "Nasyonal Sosyalist" var ama "Regional bölgesel Sosyalist" yoktu. Deniz Bey bu boşluğu doldurdu, dedi... 
     Orhan Gencebay'ı ziyaret... Menderes'i ziyaret... İşadamının iftarında boy gösterme... Metroda seyahat... Otobüste resim çektirme... Deniz Bey acaba özlü konularda ne zaman ağzını açacak Ne zaman cezaevlerinde olup bitenleri, halkın sırtına binen vergileri, IMF boyunduruğunu, ekonomik krizden çıkış yollarını dile getirecek Partisinin politikalarını varsa açıklayacak 
     Bir CHP'li dostumuz dedi ki dün 
     - Altan Öymen'in sesi çıkmıyordu ama parti onun zamanında ciddi bir iç gelişme ve yeniden yapılanma içindeydi. Deniz Bey'in ilk işi partinin içindeki sosyal demokrat yapılanmayı çökertmek oldu. Medyada şimdilerde Baykal'ın fotoğrafları daha sık yer alıyor ama oylarda bir kıpırdanma yok. Basına yansıyan son üç kamuoyu anketinde CHP'nin yüzde 6 dolayında oyu görünüyor. Yüzde 8 bile değil... 
     
Bir ülke karanlıktır bir sokağı sönükse. 
     Özdemir Asaf 
     
     
Mönü memleket      Gazeteci kökenli milletvekili, Meclis lokantasında birkaç kap yemek yemiş, yine de doymamıştı. Garsonu çağırdı 
     - Ben hala doymadım, dedi, yarım porsiyon bir şey daha yemek istiyorum. Mönüde başka ne var 
     Yemeği milletvekiliyle birlikte yiyen gazeteci dostu espriyi patlattı 
     - Mönüde "memleket" diye bir yemeğiniz varsa onu getirin, sayın vekilimiz belki onunla doyar. 
     Garsonun yanıtı aynen şöyle oldu 
     - Burası Meclis Lokantası, burada memleket yarım porsiyon satılmaz efendim 
     
Dünya yaşamı uzatmanın yollarını arıyormuş. 
Biz ise uzatmadan, inceldiği yerden kopartıyoruz hayatı. 
     Derya Derin 
     
     
     





Avrupa hukuku 


Birtek Türkiye 


Fatih'ten bugüne 


Bankacılığa yeni düzen 


MİT’le ilgili veto farklı bir vetoydu 


Recep Tayyip Erdoğan neyin peşinde .. 


2001 Terim'in yılı... 


Meclis'in affedemeyeceği suçlar .. 


Şiddet çıkmazı 


Bahçeli "Ecevit'e ayıp olur .." 


Öğretmen maaşı 


Taksim'deki milat... 


Onlar kaçıyor, derdi bize kalıyor 


İhlas Finans’ın stratejisi... 


Haydi iş başına 


İşkence aleti 


ANAP'ın içi 


Yalova herhalde bu soruya yanıt verir 


Hepsi yanlış 


Doktor kamu bankalarına ne yersen ye’ demiş 


</TEXT>
</DOC>
