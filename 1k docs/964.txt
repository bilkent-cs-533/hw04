<DOC>
<DOCNO> 964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/guncel/gun04.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkmaz Yiğit cezaevinde 
</HEADLINE>
<TEXT>
Şoförden bahçıvana herkes müdür olmuş 
Bankekspres raporunda Yiğit'in şirketinde çalışan herkesi yönetici ve ortak gibi gösterip usulsüzlük yaptığı belirtildi 
     CENNET NAR İstanbul 

     Tasarruf Mevduatı Sigorta Fonu'na devredilen Bank Ekspres'e ilişkin soruşturmada gözaltına alınıp DGM'ye sevk edilen bankanın eski sahibi Korkmaz Yiğit ile kardeşleri Gürbüz ve Cengiz Yiğit'in de aralarında bulunduğu altı kişi dün tutuklanarak Kırklareli F tipi cezaevine gönderildi. 
     İstanbul DGM Savcılığı'nın talimatıyla gözaltına alınan Korkmaz Yiğit, kardeşleri Gürbüz, Yılmaz ve Cengiz Yiğit, sekreter Sibel Dayıoğlu ve diğer dokuz kişi, Mali Şube Müdürlüğü'ndeki sorgularının ardından dün İstanbul DGM'ye sevkedildi. DGM Savcılığı'nda ifadeleri alınan 14 zanlıdan aralarında Yılmaz Yiğit ile sekreter Sibel Dayıoğlu'nun da bulunduğu sekiz kişi, serbest bırakıldı. Savcılık, Korkmaz, Gürbüz ve Cengiz Yiğit kardeşlerle Süha Sezen, Metin Parlatan ile İbrahim Süzmez'i tutuklanmaları istemiyle Nöbetçi 1 Nolu DGM'ye gönderdi. 
     Yiğit'in de Egebank'ın eski sahibi Demirel gibi, yanında çalışan şoför, bahçıvan, asistan, temizlikçi ve ofisboyu paravan şirketlerin yönetimine alarak usulsüzlük yaptığı saptandı. 
     DGM'ye gönderilen Bankalar Yeminli Murakıpları raporunda, Yiğit'in yanında çalıştırdığı kişileri kullanarak bankasını nasıl boşalttığı anlatıldı. Raporda Yiğit, usulsüz kredi kullanımı, "back to back - muvazaalı karşılıklı kredi" ve banka kaynakları rehin gösterilerek yurtdışından alınan kredilerle bankayı iki yıl önceki fiyatlarla toplam 104 trilyon 83 milyar 499 milyon lira zarara uğratmakla suçlandı. 
     
140 milyon maaşlı yönetici      Üç şirkette yönetim kurulu üyesi olarak gösterilen Ali Altıkulaç, Korkmaz Yiğit İnşaat Taahhüt ve Ticaret A.Ş.'de 140 milyon maaşla ofisboy olarak çalıştığını ve anlamını bilmediği bir sürü evrak imzaladığını söyledi. 
     


 GÜNCEL 
































</TEXT>
</DOC>
