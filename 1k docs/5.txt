<DOC>
<DOCNO> 5 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/ekonomi/aeko.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu rapor çok can yakacak 
</HEADLINE>
<TEXT>

Topladığı mevduatın tümünü kendi grup şirketlerine kullandıran banka ile ilgili murakıp raporu hasıraltı edildi. Sorumlu bürokratlar topun ağzında 
     Ankara'da bunlar konuşuluyor 
EKONOMİ SERVİSİ 

     Reel sektörü kurtarma operasyonu batık bankalara devleti de ortak etmeye dönüşürken, ortaya çıkan bir murakıp raporu Ankara kulislerine bomba gibi düştü. 
     17 Eylül 2001 tarihinde hazırlanan raporun içeriğine rağmen, bu küçük bankaya neden el konulmadığı sorusu zihinleri kurcalıyor. Tabii, en çok merak edilen de bu raporla ilgili işlem yapılmasını kimin önlediği.. 
     
     Siyasetçi mi, bürokrat mı 
     Kulislerde bu konuda rivayet muhtelif. Bir söylentiye göre BDDK üzerinde etkisi olan’ bir siyasetçi bu konuda önemli rol oynadı. Bir diğer söylenti ise bazı bürokratların kendilerine sağlanan tamamen duygusal’ avantajlar nedeniyle raporu sümenaltına ittikleri.. Artık günahları boyunlarına.. 
     Ancak öyle görünüyor ki bu işin peşini bırakmak istemeyenler var ve bu çevrelerin bastırması Ankara’da bürokraside fırtınalar çıkarabilecek sonuçlar yaratacak ve çok can yanacak.. 
     
     Hapislik suçlara örtbas 
     Raporu bizzat okuduğunu söyleyen bir siyasetçi şöyle konuşuyor "Bu raporda anlatılan suçları işlediği için bir çok banka sahibi ve yöneticisi halen hapiste. Demek ki bu bankayı koruyan birileri var. Banka, sektör için önemli büyüklükte olsa, bunu sektörü yeni bir krize sokmamak için yaptıklarını düşüneceğim ama işin aslı öyle değil. Bu son derece küçük ve sektör için önemsiz bir banka. Bu iş çok kötü kokuyor." 
     Aynı siyasetçi, raporu bize de okuttu. Aldığımız notlar gerçekten dehşet verici. Bakın raporda neler var 
     
     Yine off - shore oyunu 
     "BDDK tarafından bankaya gönderilen 26.05.2001 tarih ve 4239 sayılı yazıda yer alan bir diğer husus ise bankanın ...... Off - Shore Ltd.’deki depo bakiyesidir. Yazı ile bankadan, Off - Shore’daki depo bakiyesinin Haziran 2001’de 170 milyon dolara, Aralık 2001’de 116 milyon dolara, Haziran 2002’de 58 milyon dolara düşürülmesi, Aralık 2002’de ise tamamen kapatılması istenmiştir. Bankanın cevabi yazısında Haziran 2001 hedeflerine ancak Aralık 2001’de ulaşabileceği belirtilmiştir. 30.06.2001 tarihli banka mali tablolarına göre ..... Off - Shore Ltd. nezdinde bulunan depo 219 trilyon 349 milyar TL’dir. Buna ilişkin faiz ve reeskontlar da 193 trilyon 765 milyar TL.dir. Grup şirketlerine kullandırıldığı belirlenen deponun tasfiye edilmesi banka tarafından ivedilikle ele alınması gereken bir konudur." 
     Raporu okutan siyasetçi bize "Buna benzer olaylar nedeniyle bir çok bankaya el konuldu. Bu bankanın ayrıcalığı ne " diye sormaktan kendisini alamıyor. 
     
     Bütün mevduat gruba kredi oldu 
     Raporu okumaya devam ediyoruz 
     "30.06.2001 tarihli banka mali tablolarında yer alan verilere göre grubun banka nezdindeki doğrudan ve dolaylı riskleri toplamı 30.06.2001 tarihi itibariyle 1 katrilyon 267 trilyon 49 milyar TL’dir.... Bankanın mevduatı aynı tarih itibariyle 1 katrilyon 374 trilyon 738 milyar TL.dir." 
     "Bankanın döviz varlıkları ve döviz yükümlülükleri birlikte değerlendirildiğinde mevduat şeklinde toplanan kaynağın 31.07.2001 tarihi itibariyle 243 trilyon 266 milyar TL.lik kısmının yurtdışı bankalara plase edildiği, mevduat munzam karşılıkları haricinde geriye kalan kısmının tamamına yakınının, dövize endeksli kredi biçiminde doğrudan veya dolaylı yollarla grup şirketlerine kullandırıldığı ve bu kredilerin söz konusu şirketlerce dövizli borç olarak izlendiği belirlenmiştir." 
     Görüldüğü gibi banka tüm mevduatını bağlı olduğa gruba kredi olarak kullandırmış bulunuyor ki bu Bankalar Yasası’nın açık ihlali niteliğinde.. 
     Siyasetçi, raporun bu bölümünde anlatılan suçu işlediği iddiasıyla bir çok bankacının bugün hapiste olduğunu özellikle vurguladı. 
     
     Donuklaşmış kredi problemi 
     Raporun sonunda bir bankaya el konulmasını gerektiren iktisadi gerçek, olanca çıplaklığı ile yazılmış 
     "Tamamı grup şirketlerine kullandırılmış ve donuklaşmış olan kredilerle ilgili olarak BDDK ile eşgüdüm içerisinde bir geri ödeme planı hazırlanması ve kredilerin azaltılması..." 
     
     İşte tarih, işte sayı 
     Bu raporun bürokrasi dünyasının koridorlarında nasıl kaybedildiği bir gün ortaya çıkacak. Ama bu arada rapora ulaşıp gerekeni yapmak isteyecek bürokrat, denetçi ve siyasetçiler için sözkonusu raporun tarih ve sayısını da verelim Tarih 17.09.2001. Sayı M23 54, M13 42... 
     BDDK yetkililerine sesleniyoruz Bu raporu arayın, bakalım nerede takılıp kalmış 
     



 EKONOMİ 


















</TEXT>
</DOC>
