<DOC>
<DOCNO> 689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/spor/spo06.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bipli bayrak krizi 
</HEADLINE>
<TEXT>

Yavuz, hakemlerin yeni sisteme alışamadığını söyledi 
     CEMAL ERSEN 

     Kuşadası’ndaki ara hakem seminerinde MHK Başkanı Bülent Yavuz ligin ilk yarısında 12. kuralla ilgili hataları anlatırken, hakem - yardımcı hakem uyumsuzluklarına dikkat çekti. 
     Yavuz, bu sezon uygulanmaya başlayan bipli bayraklarla ilgili olarak da ilginç itiraflarda bulundu. Başkan, bazı hakemlerin sahaya bayrağa pil koymadan çıktığını, bazılarının ucuz diye yerli pil kullandığını, bir kısmının da kollarını acıttığı gerekçesiyle titreşimli bantlar takmadığını söyledi. Yavuz bunca eğitime karşın az da olsa bazı hakemlerin titreşimli bant ve bipli bayrakları kullanmayı öğrenemediğini belirtti. 
     Bülent Yavuz, yardımcı hakem hatalarının kasten ön plana çıkarıldığını da vurguladı. Yavuz şunları söyledi 
     "Bugüne kadar Türkiye’de yardımcı hakem kaosu yoktu. Neden birden patladı Çünkü hakemler üzerinde konuşulacak hiçbir şey kalmadı. Şimdi 18 kamerayla takip edilen yardımcı hakemlerin hataları ön plana çıkarılarak, baskı yaratılmaya çalışılıyor. Üç senede, Birinci Lig kadrosunun yüzde 80’ini değiştirdik. Yaş ortalamasını 43’ten 35’e indirdik. Kimse farkında değil". 
     
Ağladı, ağlattı      26 yıllık aktif hakemlik yaşamına Kuşadası’ndaki seminerde noktayı koyan Oğuz Sarvan, veda töreninde duygulu anlar yaşarken, MHK üyeleri ve arkadaşlarını göz yaşlarına boğdu. A klasmanı kadrosunda yer alan FIFA kokartı takan Lale Orta, Tuba Yosun, Nuray Çiçek, Deniz Gökçek, Kadriye Gökçek, Fatma Akkurt ve Nesrin Ün ilgi odağı oldular. 
     


 SPOR 

























</TEXT>
</DOC>
