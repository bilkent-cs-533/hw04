<DOC>
<DOCNO> 464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/ekonomi/eko04.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankalarına 4.5 katrilyonluk k ğıt 
</HEADLINE>
<TEXT>

Hazine, Ziraat Bankası’na 500, Halk Bankası’na da 250 milyon dolarlık döviz, 2’şer katrilyon liralık da Türk Lirası cinsinden tahvil verdi 
     HARUN GÜREK Ankara 

     Devlet Bakanı Recep Önal, kamu bankalarının görev zararlarına karşılık çıkarılacak tahvillerin Başbakan Bülent Ecevit tarafından onaylandığını bildirdi. Önal, Ziraat Bankası ve Halk Bankası’na 2’şer katrilyon liralık, Ziraat Bankası’na 500 milyon dolar Halk Bankası’na da 250 milyon dolarlık tahvil verileceğini söyledi. 
     Bu çalışmanın piyasaları olumlu yönde etkileyeceğini belirten Önal, banka görev zararlarının piyasalarda daha önce işlem görmediğini, tahviller ile birlikte işlerlilik ve likidite kazandıracak bir operasyon olduğunu söyledi. 
     Önal, Hazine’nin bu ay içinde yapacağı ihalelerin hatırlatılması üzerine, ihalelerde teklif edilecek fiyatları beğendikleri yerden alacaklarını ve beğenmedikleri yerden almayacaklarını belirtti. 
     
Piyasadan çekilecekler      Önal, DSP Grup toplantısında gazetecilerin sorularını yanıtlarken de kamu bankalarının borçlanma piyasasından çekilmesi gerektiğini söyledi. Kamu bankalarının özelleştirilmesi için rehabilite edilmesi gerektiğini vurgulayan Önal, "Rehabilitasyonda zaten kurullar oluşturulacak. Rehabilitasyon işini kanunda öngörülen süreden önce tamamlamayı hedefliyoruz" dedi. 
     
14 katrilyon liralık zarar Bankalar 2000 sonu görev zararları İlk aşamada verilen tahvil Ziraat Bankası 8 katrilyon lira 2 katrilyon lira 500 milyon dolar Halk Bankası 6 katrilyon lira 2 katrilyon lira 250 milyon dolar      
     


 EKONOMİ 





















</TEXT>
</DOC>
