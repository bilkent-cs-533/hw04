<DOC>
<DOCNO> 951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/ekonomi/eko01.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşında kimi şarkı kimi de yalan söyledi 
</HEADLINE>
<TEXT>

İstanbul'un 150 ünlü eğlence yerinde yeni yıla girenler toplam 1.7 trilyon lira harcarken, milyarlarca lira kazanan şarkıcıların gelirlerini gizlediği belirlendi 
     NEDİM ŞENER 

     İstanbul'daki yılbaşı eğlencesinin faturası şarkıcılara çıkacak. 
     İstanbul Defterdarlığı’nın kurduğu denetim ekiplerinin 31 Aralık gecesi sabaha kadar yaptığı denetimlerde şarkıcıların beyan ettiği kazançlar şüphe uyandırdı. 
     Aralarında Sibel Can, İsmail Türüt, Fatih Ürek, Doktor Bilal, Aydın, Demet Akalın gibi isimlerin bulunduğu şarkıcıların yılbaşındaki kazançlarını gizlediklerinden şüphelenilirken, daha önce vergi kaçakçılığı suçundan mahkemeye çıkan ve hüküm giyen Hülya Avşar'ın kazancını doğru olarak beyan ettiği sonucuna varıldı. 
     
Avşar'a 40 milyar      Daha önce vergi suçundan çıktığı mahkemede hakim önünde gözyaşı döken ve 31 Aralık gecesi Klasis Otel'de sahneye çıkan Avşar, kendisini izleyen maliyecilere 40 milyar lira kazandığını beyan etti. 
     Aynı yerde sahneye çıkan Soner Arıca'da 10 milyar lira kazandığını belirtti. İki ünlünün kazançları da maliyeciler tarafından makul bulundu. 
     
Sibel Can şüpheli      İstanbul Defterdarlığı’na göre, sahnelerde en çok parayı kazanan Sibel Can'ın durumu ise şüphe uyandırıyor. Yılbaşı gecesi İstanbul'un en pahalı eğlence yerlerinden olan Günay'da sahne alan Sibel Can, vergi denetmenlerine 5 milyar lira aldığını bildirdi. Ancak Sibel Can'dan daha az ünlü olanların 10 milyar liradan az para almadığını belirleyen Defterdarlık, şarkıcı hakkında vergi incelemesi yapacak. 
     
Fatih Ürek gizledi      Yılan dansı ile ün yapan ve havaalanlarında protokole ait VİP kapısını kullanan Fatih Ürek, Zevki Sefa adlı meyhanede sahneye çıkarken, sahne aldığı Yeşilyurt Spor Klübü'ndeki gelirlerini gizledi. Ürek, Zevki Sefa adlı eğlence yerinden de 1 milyar lira aldığını beyan ederek kazancını düşük gösterdiği gerekçesiyle incelemeye alınacak. 
     
1.7 trilyon harcandı      Yılbaşında 150 ünlü eğlence yerinde yeni yıla girenler 2 trilyon liraya yakın para harcadı. 
     Etiler, Arnavutköy, Levent, Ulus, Tarabya, Boğaz kıyıları ile Anadolu yakasında Bostancı, Caddebostan, Kadıköy gibi semtlerde odaklanmış ünlü bar, meyhane, restoran ve gece kulübü gibi 150 işletmede 500 vergi denetmeninin yaptığı inceleme sonucunda toplam 1 trilyon 671 milyar lira hasılat elde edildiği belirlendi. 
     Hasılat kontrolü yapıldığı için fiş ve fatura kesilmesine özen gösterildiği gecede, ceza ya da uyarı alan olmadı. 
     
Gülben Ergen sabıkalı mükellef      Bursalı tefeci Nesim Malki cinayetinde azmettirici olduğu iddiasıyla yargılanan Erol Evcil ile ilişkisi olduğu sırada vergi borçları yüzünden hacze uğrayan Gülben Ergen, yılbaşı gecesinde 10 milyar lira aldığını beyan etti. Vergi borçları yüzünden evinden arabasına kadar her şeyi hacze uğrayan ve birçoğunu da kaybeden Ergen'in durumu 'vergi sabıkasından' dolayı inceleme konusu olacak. 
     
Beyannameler bekleniyor      İstanbul Defterdarı Kadir Boy, şarkıcıların yılbaşı gecesi için beyan ettikleri kazançlarının beklenenden düşük olduğunu belirtirken, ayrıca birbirleri ile tutursızlıklar da gösterdiğini söyledi. 
     Yılbaşı gecesi eğlence yerlerini sıkı bir şekilde takibe alan Boy, birçok tanınmış ismin, tanınmayanlara göre düşük gelir beyan etmesi nedeniyle inceleme yapılacağını ifade etti. Sanatçıların beyanları yanında parayı ödeyen işletmelerin defterlerinde de kontrol yapıldığını söyleyen Boy, yıl içinde takip ettikleri şarkıcıların bu yıl verecekleri Gelir Vergisi beyannamelerinin detaylı incelemeye alınacağını sözlerine ekledi. 
     
Sanatçıların yılbaşı beyanları Sanatçı Sahne aldığı yer Tutar TL Hülya Avşar Klasis 40 milyar Soner Arıca Klasis 10 milyar Gülben Ergen Hotel Marin Princess 10 milyar Serdar Ortaç Dalmaz 3.5 milyar Sibel Can Günay 5 milyar Rober Hatemo Dedikodulu Meyhane 5 milyar Kenan Doğulu The Marmara 5 milyar Nalan Akyürek Ukela 12.6 milyar Fatih Ürek Zevki Sefa 1.1 milyar lira Doktor Bilal Garden 74 1.2 milyar Aydın Junior Nispet 522 milyon İzel Spica 2 milyar Erol Evgin Moda Deniz Klübü 1.5 milyar Teoman Port Çubuklu 1.5 miyar Levent Uğur Günay 1 milyar Sertap Erener Günay 1 milyar Cem Özer Zevki Sefa 1.1 milyar Cengiz Kurtoğlu Palet 1 600 milyon Naşide Göktürk Sosyetus 300 milyon Demet Akalın Şiribom 500 milyon Leyla Adalı Hergele Bar 150 milyon Şıvga Sofa 200 milyon Vedat Çetinkaya Kent Fasıl 50 milyon İsmail Türüt Sevillanas 300 milyon Gülay Eralp Ukela 200 milyon Atena Spica 650 milyon Mine Koşan Yıldızlar 500 milyon Nihal Eren Yıldızlar 100 milyon Ayhan Aşan Köşem 250 milyon Tıpatıp Şov Marin Princess 500 milyon Yaşar Yağmur Mercan Restaurant 150 milyon Coşkun Sabah Samba 500 milyon Galip Sokullu Seaport 350 milyon Nihal Arda Pınar 25 milyon Sinan Özen Palet3 600 milyon Fatih Mühürdar Marin Princess 315 milyon Hayri İçler Hotel Merit 900 milyon      

 EKONOMİ 
















</TEXT>
</DOC>
