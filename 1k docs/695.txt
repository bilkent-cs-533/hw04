<DOC>
<DOCNO> 695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yasam/ayas.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İki doktoru komaya soktular 
</HEADLINE>
<TEXT>
AF MAGANDASI hastane bastı 
Biri aftan yararlanan iki kardeş, hasta babalarını kurtarmak için çırpınan iki doktoru kıyasıya dövdü... Hasta baba ise olaydan iki saat sonra öldü 
     AYŞEGÜL AYDOĞAN ŞAKİR AYDIN 

     Kalp yetmezliği teşhisiyle hastaneye yatırdıkları babalarıyla ilgilenilmediğini iddia eden iki kardeş, Samatya SSK Hastanesi’nde görevli iki doktoru feci şekilde dövdü. Aldıkları darbelerle çeşitli yerlerinden yaralanan doktorlar, hastanelik oldu. Hayati tehlike atlatan doktorlardan birinin kafatasında kırık tespit edildi. 
     Bu sırada fenalaşan baba Yusuf Özışık ise kurtarılamayarak olaydan iki saat sonra yaşamını yitirdi. Başhekim Yardımcısı Dr. İsmail Ayyıldız, "Saldırganlar aslında babalarına zarar verdi. Hasta servisteyken yoğun bakıma alındı" dedi. Saldırganlardan Vahit Özışık’ın Şartla Salıverme Yasası’ndan yararlanarak cezaevinden çıktığı belirlendi. Olay şöyle gelişti 
     
Feci şekilde dövdüler      Saat 13.00’te kalp yetmezliği nedeniyle hastaneye kaldırılan Yusuf Özışık’a 67 önce acil serviste müdahale edildi. Özışık kısa süre sonra dahiliye servisine alındı. Dr. Özkan Erdoğan, saat 16.30 sıralarında hastaya müdahale ederken saldırıya uğradı. Doktorların babalarıyla ilgilenmediğini öne süren Vahit ve Hasan Özışık kardeşler, Dr. Erdoğan’ı feci şekilde dövdüler. Ardından da meslektaşını kurtarmak isteyen Dr. Fatih Kaya’ya saldırdılar. Darbeler nedeniyle travma geçiren Erdoğan’ın kafatasında kırık olduğu belirlendi. Dr. Kaya’nın da patlayan dudağına sekiz dikiş atıldı. Bu sırada fenalaşıp yoğun bakıma alınan Özışık ise saat 19.00’da tüm müdahalelere rağmen kurtarılamadı. 
     
Başımı duvarlara çarptılar’      Saldırganların başını duvara vura vura dövdüğünü belirten asistan Dr. Özkan Erdoğan 28 , yaşadığı dehşeti şöyle anlattı 
     "Hasta kronik kalp, böbrek hastası. Önceden bir felç de geçirmiş. Saat 16.30 sıralarında hastanın başındayken, dört kişi saldırdı. Başımı duvarlara çarptılar. Ve babalarının başına götürerek 'Şimdi bak bakalım’ dediler. Araya girmek isteyen Fatih’e de vurdular. Sonrasını hatırlamıyorum." 
     Meslektaşına yardım etmek isterken dayak yiyen Dr. Fatih Kaya, güvenlik yetersizliğinden yakındı. Kaya, "Her hastayla 5- 10 kişi geliyor. Elini kollunu sallayarak dolaşıyor" dedi. 
     Olaya el koyan polis, saldırganları sorguladıktan durumu Fatih Cumhuriyet Savcılığı’na bildirdi. Savcılığın "Cenazelerini defnedip gelsinler" yanıtı üzerine de biri afla cezaevinden çıkan iki kardeşi serbest bıraktı. 
     
Doktorlar yürüdü      Olayın duyulmasının ardından dün öğle saatlerinde hastane önünde toplanan yüzlerce doktor "Yeter artık", "Güvenlik istiyoruz" sloganlarıyla yürüdü. İstanbul Tabip Odası da olayı kınadı. Hastane başhekimi Dr. Gazi Zorer de olayın, bir yıl içinde gerçekleşen üçüncü saldırı olduğuna işaret ederek şunları söyledi "Hasta yakınlarından biri Dr. Erdoğan’ı hastaya oksijen vermekle’ suçlamış. Adam görevini yaptı diye öldüresiye dövülür mü " 
     


 YAŞAM 
































</TEXT>
</DOC>
