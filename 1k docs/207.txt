<DOC>
<DOCNO> 207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/yasam/yas10a.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi iş zamanı 
</HEADLINE>
<TEXT>

TUNCA BENGİN 
     Uzun tatil bitti. Yeni yılın ilk mesaisi. Zaman geçirmeksizin işe koyulmak gerekiyor. Çünkü 2000’den devreden o kadar çok dosya var ki .. 
     Önce Ankara rüzgarından başlayalım 
     Bakalım Kasırga, Bufalo, Matador operasyonlarının devamı gelecek mi Malumunuz açıklamalarda olayın perde arkasında bazı siyasilerin bulunduğu belirtilmiş, nüfuz tacirlerinden söz edilmişti. Bugün cezaevinde olanlara bakıyoruz aralarında politik isim yok. Yine sütre gerisindeler. 
     Umarım İçişleri Bakanı Sadettin Tantan bu dosyaları tamamlar... 
     Sırada Trafik Yasası var... 
     Canavar tatil matil dinlemedi. Yine yollardaydı. Kanlı bilanço her gün gazetelerin ön sayfalarında yer aldı. Ve koca tatil kamyonların trafiğe çıkması hata mıydı, değil miydi tartışmasıyla geçti. Bu arada yeni yılla birlikte zamlı cezalar yürürlüğe girdi ama takan olmadı. 
     Özetle havanda su dövdük... 
     Şimdi umudumuz Trafik Yasası’nda. Hani sürekli konuşulup da bir türlü çıkamayan yasa Tatilde Trafik Komisyonu üyesi bazı milletvekilleriyle konuştuk Yeni yılda inşallah’ diyorlardı .. 
     Bakalım yasa sürücü kursları laçkalığına da son verebilecek mi 
     Parayı bastırıp ehliyet alma dönemi bitecek mi .. Bu konu Meclis’te hararetli tartışmalara aday. 
     Gelelim İstanbul’a 
     Fırsatçılar yine iş başındaydı. Kaçak yapılaşma tam gaz gaz sürdü. Varoşlar, Sarıyer- Beykoz şantiye gibiydi. Tuğla-kiremitçi, çimentocular sabahın köründe dükkan açtı. Nalburlar müşterileri çikolatayla karşıladı. 
     Belediyeler ise bayramlaşmadaydı. Kimbilir kaç başkan İstanbul dışındaydı .. 
     Öte yanda Beyaz Masa’ya şikayet yağdı. Vatandaş sudan elektriğe Her ne kadar elektrik belediyeyi ilgilendirmiyorsa da , kanalizasyondan ulaşıma imdat’ dedi. Masa, yılbaşı gecesi de izindeydi .. 
     Trafik ise tam bir rezaletti. Boğaz köprüleri bayramlaşma yerini aratmadı. Gözler trafik polislerini aradı. Belediyenin radyo-tv’den uyarılarını bekledi... 
     Ya bir de kar yağsaydı .. 
     Hastaneleri anlatmaya gerek yok. 
     Yataklar boş, poliklinik önleri yine gariban doluydu. 
     Özetle 
     İş çok, kaybedecek zaman yok... 
     
     
     


 YAŞAM 




























</TEXT>
</DOC>
