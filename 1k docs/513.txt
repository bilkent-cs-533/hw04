<DOC>
<DOCNO> 513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/spor/spo06.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim’in hedefi büyük 
</HEADLINE>
<TEXT>

Şampiyonluk istiyor      FİORENTİNA Teknik Direktörü Fatih Terim, "İtalya’da şampiyonluk kazanmak istiyorum ve bunu başarmak için organizasyonu üst düzeyde olan kulübe ihtiyaç var. Bu yüzden Başkan Gori’den büyük hedefler talep ediyorum" dedi. Corriere dello Sport’a demeç veren Terim, "Kaybetmek kolay, kazanmak ise heyecan verici. Bu şekilde Türk futbolunun mantalitesini değiştirdim" ifadesini kullandı. 
     
"Juventus’u yenmeliyiz"      TERİM, cumartesi Torino’da Juventus ile oynayacakları karşılaşmadan da galip ayrılmak istediklerini söyledi. Ünlü hoca, "Juventus, Dünya’da prestiji, tarihi, kalitesi olan büyük takım. Oyun taktiği ile güçler arasında bir meydan okuma olacak" diye konuştu. Fiorentina’da şimdiden çok şeyi değiştirdiğini ifade eden Terim, takımda kalıp kalmama konusunda artık açıklık gerektiğini tekrarlardı. 
     
En beğendikleri      FİORENTİNA’NIN hocası, en çok beğendiği teknik direktörleri, Cruyff ve Arrigo Sacchi olarak gösterirken, "Şimdiki durumda en fazla maç kazandıran oyun sistemi 3 - 5 - 2’dir. Ama, ben 2 - 1 - 4 - 1 - 2’yi denedim ve kazandım" dedi. Alman futbolunu çok sevdiğini dile getiren Fatih Terim, Dünya’da en çok sevdiği futbolcuları Beckenbauer, Platini, Cruyff, Causio ve Conti olarak sıraladı. 
     


 SPOR 





















</TEXT>
</DOC>
