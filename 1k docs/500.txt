<DOC>
<DOCNO> 500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/spor/aspo.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe’de büyük şok 
</HEADLINE>
<TEXT>
ANDERSSON 3 AY YOK 
Kocaelispor maçında sakatlandı, tatilde farkına varmadı. Acı gerçek dünkü kontrolde ortaya çıktı 
     YUSUF KOBAL 

Kırık saptandı      FENERBAHÇE, lig için hazırlıklarını sürdürürken, dün büyük bir şokla sarsıldı. Ligde oynanan Kocaelispor maçında sakatlanan Andersson, tatil dönüşü ayağındaki ağrılardan şikayetçi oldu. Bunun üzerine röntgeni çekilen ve Prof. Dr. Ömer Taşer tarafından kontrolden geçirilen Andersson’un sağ ayak tarak kemiğinde kırık saptandı. İsveçli futbolcu üç ay oynamayacak. 
     
Sezonu kapattı      AMELİYAT edilecek olan Andersson’un ancak üç ay sonra idmanlara başlayabileceği, bu durumda sezonu kapattığı ifade edildi. Ayağındaki kırığın farkında olmadan tatil yapan Andersson, çok üzgün olduğunu söyledi. Bu arada yine sakatlıkları bulunan Balic ve Yusuf da Memorial Hastanesi’nde kontrolden geçirildi. İki futbolcunun da durumlarının iyi olduğu belirtildi. 
     
3. tarak olayı      FENERBAHÇE, bu sezon başından itibaren üçüncü kez aynı tip sakatlığa kurban verdi. Sezonun ilk çalışmasında ayak tarak kemiği kırılan Celil daha dünkü çalışmada siftah yaptı. Serkan da yine ayak tarak kemiğinin kırılması nedeniyle sahalardan uzak kalmıştı. Bu iki oyuncuya Andersson da eklenince Fenerbahçe üçüncü kez birbirinin aynı sakatlıkla karşılaştı. Sarı - Lacivertliler geçen sezon da birbirine benzer kırıklarla talihsiz sakatlıklar yaşamıştı. 
     
Böyle ihmal görülmedi      Doktorların biri kovuldu, diğeri askere gitti yıldızlar karması fizyoterapistle masöre kaldı 
Yöneticiye engel      FENERBAHÇE’de yaşanan büyük ihmal, Andersson’un sakatlığını peşinden getirdi. Kulüp doktoru Cengiz Dinç’in görevine son veren Sarı - Lacivertliler, diğer doktor İsmail Başöz’ün de askere gitmesine rağmen tedbir almadılar. Profesör olan yedek yönetici Nail Kır, sahaya inmek istedi, ancak bu da kabul edilmedi. 
     
Kimse anlamadı      TRİLYONLARCA lira harcanarak oluşturulan ve "Yıldızlar Karması" haline getirilen Fenerbahçe, bir fizyoterapistle bir masöre kaldı. Kocaelispor maçında Andersson sakatlanıp, çıktı, kulübedeki kimse kırığın farkına varmadı. Andersson da sakat sakat tatile gitti ve dönüşünde acı gerçek ortaya çıktı. 
     
Tatil yaptı      KENNETH Andersson, ayak bileğindeki sakatlığın kırık olduğunu anlamadan tatil yaptı. Dönüşünde acı gerçeği öğrendi. Sarı - Lacivertli camia şoku yaşarken, Andersson da kahroldu. 
     


 SPOR 





















</TEXT>
</DOC>
