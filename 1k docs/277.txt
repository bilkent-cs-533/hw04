<DOC>
<DOCNO> 277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/dunya/adun.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay’dan DU’ incelemesi 
</HEADLINE>
<TEXT>

Kosova’daki Türk askerlerinin, NATO operasyonunda kullanılan indirgenmiş uranyum’ DU içeren cephaneden etkilenip etkilenmedikleri araştırılacak 
     UTKU ÇAKIRÖZER Ankara 

     Kosova harekatına katılan NATO üyesi ülkelerin askerlerinde kanser vakaları görülmesi üzerine, Genelkurmay Başkanlığı geniş kapsamlı bir inceleme başlattı. 
     Bosna ve Kosova’daki Türk birliklerinde görev yapan subay, astsubay ve erlerin sağlık durumunun incelenmesinden sonra kamuoyuna kapsamlı bir açıklama yapılacağı öğrenildi. Genelkurmay incelemesinin, NATO’nun üye ülkelere yaptığı uyarıdan 11 ay sonra başlaması dikkat çekti. 
     İtalya ve Belçika’nın Kosova’da görev yapan birliklerindeki 12 askerin harekatta kullanılan "indirgenmiş uranyum" depleted uranium - DU içeren cephaneden kaynaklanan kanser vakaları nedeniyle öldüğünü açıklamasının ardından Hollanda, Portekiz ve Yunanistan özel ekipler kurarak, bölgede görev yapan askerlerini sıhhi tetkiklerden geçirme kararı aldılar. 
     
Prizren’de de kullanıldı      DU ile vurulan bölgeler arasında şu anda Türk birliklerinin görev yaptığı Prizren de ye alıyor. 
     Kendi askerleri uranyumlu cephane kullanılan bölgelerde görev yapmayan İspanya ise NATO’nun bölgede görev yapan tüm askerlerinin testten geçirilmesini istedi. 
     Milliyet’e bilgi veren Genelkurmay kaynakları Avrupa ve Türk basınında yayınlanan haberler üzerine geniş kapsamlı inceleme başlatıldığını belirterek, "İnceleme sonuçlanır sonuçlanmaz, çok kısa bir süre içinde kamuoyunu tatmin edecek bir açıklama yapılacak" değerlendirmesinde bulundular. NATO’nun Kosova harekatı sona erip, barışı sağlamak için kurulan KFOR gücü bölgede konuşlandıktan bir yıl sonra 7 Şubat 2001’de "harekat sırasında DU içeren cephane kullanıldığını" kabul etti. 
     


 DÜNYA 












</TEXT>
</DOC>
