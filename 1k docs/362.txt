<DOC>
<DOCNO> 362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yasam/yas14.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Bank-İnternet’i gençler sevdi 
     TÜRK bankacılığında internet hızla yaygınlaşıyor. Vakıfbank, Yapı ve Kredi, İş Bankası, Dışbank, Koçbank, Finansbank ve Pamukbank’ın internet müşteri sayısı 384 bini aştı. İnterneti kullananların yaş ortalaması 28... Müşterilere, tüm bankacılık işlemlerini 24 saat gerçekleştirebilme özgürlüğü tanıyan internet bankacılığı, bankaların da iş yükünü hafifletiyor. 
     
     Bu da nekro FİL 
     DIŞ HABERLER SERVİSİ 

     HİNDİSTAN’DA bir fil, öldürdüğü adamın cesedini iki hafta boyunca yanında dolaştırdı. Assam eyaletinin ormanlık bölgesinde meydana gelen olay, Kotia Bora adlı köylünün, fil sürüsünden kaçmak üzere ağaca tırmanmasıyla başladı. Ancak öfkeli fil ağaca vurduğu toslarla köylüyü yere düşür ve ezerek öldürdü. Sonra cesedi hortumuna alıp dolaşmaya başladı. Nekrofil ölü sevici fil, bazen cesedi suya sokup banyo bile yaptırdı. Köylüler, orman muhafızlarının fili vurup yaralaması üzerine cesedi geri alabildi. 
     
     ABD elçilikleri artık açıldı 
     ANKARA ANKA 

     GÜVENLİK nedeniyle 11 Aralık’ta geçici olarak kapatılan ABD’nin İstanbul ve Adana’daki konsoloslukları, dün yeniden normal vize taleplerini karşılamaya başladı. İki konsoloslukta ciddi tıbbi veya insani sorunlar nedeniyle yapılacak acil başvurular dışında, bütün vize işlemleri askıya alınmıştı. Aynı nedenle geçici olarak büyükelçilik binasına taşınan ABD Enformasyon Merkezi de, Paris Caddesi’ndeki yerine döndü. 
     
     Talih Kuşu, işçi ve memura kondu 
     MİLLİ Piyango’nun yılbaşı çekilişinde 1.5 trilyon liralık büyük ikramiye, sekiz işçi ve memura çıktı. Ortak milyarderlerin vekili mobilyacı Cavit Doğan, notere tescil ettirdiği bileti Vakıflar Bankası İzmir Şubesi’ne teslim etti. Talihlilerin hepsinin gecekonduda oturduğunu söyleyen Doğan, "Yemin ettim, isimlerini söyleyemem" dedi. 
     


 YAŞAM 

























</TEXT>
</DOC>
