<DOC>
<DOCNO> 760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/soneko05.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mudurnu Tavukçuluk üretim tesisleri ve markası 6 yıllığına Besin Tavukçuluk'a kiralandı 
</HEADLINE>
<TEXT>

     Mudurnu Tavukçuluk A.Ş'nin üretim tesisleri ve markasının 6 yıllığına Besin Tavukçuluk Üretim ve Pazarlama A.Ş'ye kiralandığı bildirildi. 
     Mudurnu Tavukçuluk'dan Borsa'ya gönderilen açıklamada, şirkete ait tüm üretim tesisleri, bürolar ve markanın, Yönetim Kurulu'nun 25 Aralık 2000 tarihli kararı doğrultusunda Besin Tavukçuluk'a 6 yıllığına kiralandığı duyuruldu. 
     Açıklamada, üretim faaliyetlerinin 1 Ocak 2001 tarihinden itibaren Besin Tavukçuluk tarafından yürütüldüğü belirtildi. Öte yandan, Mudurnu Tavukçuluk'da M. Nuri Doğulu'nun istifası ile boşalan Yönetim Kurulu üyeliğine Oktay Türesin atandı. Mudurnu Tavukçuluk'la ilgili olarak bugün basında, bir banka tarafından haciz uygulandığı haberi yayınlanmıştı. 




</TEXT>
</DOC>
