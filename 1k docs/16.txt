<DOC>
<DOCNO> 16 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/ekonomi/eko10.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den dört yılda 31.5 milyar dolar 
</HEADLINE>
<TEXT>

     Türkiye, 2000 - 2004 döneminde, IMF'den toplam 31.5 milyar dolar kredi almış olacak. 
     Bu kredi miktarı, IMF'nin yaklaşık 100 milyar dolarlık kredi portföyünün üçte birini oluşturuyor. Türkiye'nin aldığı kredi miktarı itibarıyla, IMF'nin ''öncelikli önem verdiği ülkeler'' sınıfına giriyor. IMF'nin, 2003 - 2004 için öngördüğü 2 milyar dolarlık yeni ek kaynağın, değişen finansman ihtiyacına ve Dünya Bankası'ndan alınacak kaynağın yeterliliğine göre arttırılabileceği ifade ediliyor. Türkiye'nin 2000 başından bu yana aldığı kredinin 6.2 milyar dolarlık kısmı ise gelecek yıl geri ödenecek. Yeni anlaşma çerçevesinde alınacak yaklaşık 12 milyar dolarlık kredinin ise iki yıl üç aylık kısmı geri ödemesiz, dört yılda geri ödenmesi gerekiyor. 
     
     Arjantinle yeni flört 
     IMF Başkanı Horst Köhler Arjantin Devlet Başkanı Adolfho Rodriguez Saa'ya mektup göndererek IMF'nin yeni hükümete güven vermek istediğini ve ülkede güçlendirilebilir bir ekonomi yaratmak için yakın iş birliğine gitmek istediğini kaydetti. İspanya Hükümeti ve özel sektör kuruluşları da Arjantin Hükümeti'nin yanında olduğunu açıklarken, İspanya Dışişleri Bakanı Josep Pique'nin bugün Arjantin'i ziyaret etmesi bekleniyor. 
     



 EKONOMİ 


















</TEXT>
</DOC>
