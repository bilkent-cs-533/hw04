<DOC>
<DOCNO> 531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yasam/yas10.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arsa verdi bina aldı 
</HEADLINE>
<TEXT>

     HÜLYA ÇORAKÇI 

     Bahçelievler Belediyesi, üç yıldır üzerinde çalıştığı kamu binalarını bir komplekste toplama projesini bu yıl gerçekleştirecek. 16 trilyona mal olacak olan projenin temeli iki ay içerisinde atılacak. Bahçelievler Belediye Başkanı Saffet Bulut, Milli Emlak’tan takas yoluyla alıp kat karşılığı ihaleye çıkardıkları E -5 üzerindeki hazine arazisi ile ilgili olarak Carrefour-Sa ile anlaştıklarını söyledi. 16 trilyon liraya mal olacak olan projenin devletten ve belediyeden hiç para çıkmadan yapılacağı belirtildi. 
     
18 ayda tamam      Başkan Bulut, arazinin alışveriş merkezi yapılmak koşuluyla verildiğini, karşılığında kaymakamlık, belediye başkanlığı, vergi dairesi, diş hastanesi, kamu sağlığı binalarının yapımı için anlaşmaya varıldığını belirtti. Önümüzdeki aylarda temeli atılacak olan kampüsün, 18 ay gibi kısa bir sürede tamamlanacağını belirten Bulut, 475 bin nüfuslu Bahçelievler’de kamu binaları konusunda sıkıntı yaşandığını belirterek 2001 yılının en önemli projesi olarak gördükleri çalışmanın Türkiye için model olabileceğini söyledi. 
     
Bilgisayar donanımı      Belediyenin diğer projeleri hakkında da bilgi veren Bulut, 2001 yılında bilgisayar sistemine geçileceğini de müjdeledi. Yıl sonunda bilgisayar sistemine geçmemiş müdürlük kalmayacağını vurgulayan Bulut, bu sisteme geçmemiş müdürlüklerin başarısız sayılacağını söyledi. 
     Bulut, ilçede 5 binlik imar planının onaylandığını, bununla birlikte bütün hizmetlerin altyapısının da hazırlanabileceğini söyledi. Bulut, tasdik edilen imar planıyla ihtiyaçlara daha çok cevap verebileceklerini belirtti. 
     


 YAŞAM 

































</TEXT>
</DOC>
