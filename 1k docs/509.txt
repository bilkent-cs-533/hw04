<DOC>
<DOCNO> 509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/spor/spo02.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Celil şov yaptı 
</HEADLINE>
<TEXT>

     FENERBAHÇE’de geçirdiği ağır sakatlıktan sonra takımla birlikte çalışmalara başlayan Celil, dünkü idmanda adeta şov yaptı. Celil’in performansı Teknik Direktör Mustafa Denizli’yi de sevindirdi. Bu arada Sarı - Lacivertli futbolcuların son üç maçta aldıkları 7 puan nedeniyle 2.5’ar milyar lira prim kazandıkları, bunun önümüzdeki hafta içinde dağıtılacağı belirtildi. 
     
Yüksek tempo      Fenerbahçe ligin ikinci yarısının hazırlıklarına dün yaptığı iki antrenmanla devam etti. Sarı - Lacivertliler sabah ve akşam saatlerinde yapılan çalışmaların arasında kalan sürede de kampta kaldı. Denizli antrenman temposunu oldukça yüksek tuttu. Sakat olan Andersson, Revivo, Serkan idmana katılmazken Balic topsuz çalışmalarda yeraldı. Abdullah ise sakatlığı nedeniyle antrenmanı yarıda bıraktı. 
     
Transfere veto      Oktay, Ümit Karan, Okan ve Ceyhun gündeme geldi. Ancak Denizli "Transfer istemem" dedi 
     FENERBAHÇE’de Andersson’un sakatlığı yönetimi harekete geçirdi. Samandıra Tesisleri’nde Teknik Direktör Mustafa Denizli ile toplantı yaptılar. Bu sırada Oktay, Ümit Karan, Okan ve Ceyhun’un isimleri gündeme geldi. Ancak Teknik Direktör Mustafa Denizli, "Transfer istemem. Takımın durumuna göre değerlendirme yapacağım" dedi. 
     GENEL Sekreter Vedat Olcay ise "ABD’ye ve Avrupa’ya Internet aracılığıyla Andersson’un röntgen filmini gönderdik. Kendisi İsveç’te ameliyat olmak istiyor. Oradaki doktorları bir buçuk ay içinde iyi ameliyat ve tedaviyle sahalara dönebileceğini söylüyor. Bundan sonrası için hocamızın isteği doğrultusunda hareket ederiz" diye konuştu. 
     


 SPOR 





















</TEXT>
</DOC>
