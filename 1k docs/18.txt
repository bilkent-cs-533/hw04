<DOC>
<DOCNO> 18 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/guncel/gun01.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışmaları nedeniyle plaket bile almış 
</HEADLINE>
<TEXT>
Sapık öğretmenin son bombası 
Öğrencilerine Bally çektirip çırılçıplak soyan sonra da filmlerini çeken rehber öğretmen İmamoğlu, televizyona çıkıp sorunlu çocuklar için yardım istemiş Onlara sahip çıkalım ’ 
     FUAT KARS, ERDOĞAN PAÇİN, FATMA HATUN ALAGÖZ, AHMET KAYA, NİHAT DÜZGÜN, ŞENOL ÇAKIR Bursa, Gaziantep, Ordu DHA 

     Bursa Emniyet Müdürlüğü'nde sorgusu süren rehber öğretmen Özgen İmamoğlu'nun, Bursa Sorunlu Çocukları Koruma ve Yardım Derneği'nin üyesi olduğu ortaya çıktı. Gaziantep'te görev yaparken sokak çocuklarını bile kirli emellerine alet eden, aynı zamanda bir erkekle de eşcinsel ilişkiye giren İmamoğlu'nun çocuk pornosu ticaretinden ne kadar kazandığı ve ticari ilişkilerini belirlemek için polis Bankalar Birliği'ne başvurdu. 
     Gaziantep'te 5 yıl görev yaptıktan sonra, hakkında idari soruşturma başlatılması üzerine Bursa'ya gelen ve burada emlakçılık yapmaya başlayan İmamoğlu, sorgusunda Sorunlu Çocukları Koruma ve Yardım Derneği'nin Psikolojik Danışma Kurulu Başkanlığı görevine getirildiğini anlattı. 
     
     Aktif çalışmalara katıldı 
     Dernek Başkanı Ceyda Ardıç ile TV programlarına çıkıp konuşmalar yapan ve "Sokak çocuklarına yardım edelim" çağrısında bulunan İmamoğlu, geçen ay bir otelde verilen iftarda, çalışmalarından dolayı plaketle ödüllendirildi. Bursa Sokak Çocuklarını Koruma Derneği Başkanı Sevda Babadağ, İmamoğlu'nun zaman zaman polisle beraber sokak çocuklarına yönelik çalışmalarda yer aldığını kaydederek, "Bir dönem, sokak çocukları için Emniyet Müdürlüğü Küçükleri Koruma Şubesi'nin yaptığı çalışmalarda psikolog olarak görev aldı. 
     
     Polise yardım etmiş 
     Geceleri ekiplerle birlikte sokaklarda çocukları arayıp onları kazanmak için yapılan çalışmalara katılırdı" dedi. Üst düzey bir emniyet yetkilisiyse, İmamoğlu'nun evinde bulunan 107 video kasetin incelendiğini belirterek, "Sanığın eşcinsel olduğunu düşünüyoruz. Bir kasette, yetişkin bir erkekle ilişki kurarken görünüyor" diye konuştu. 
     
Özürlü T’ye acımadı      İmamoğlu'nun daha önce görev yaptığı Gaziantep'te T.Ö. adlı özürlü bir çocuğu da kurban seçtiği anlaşıldı. T.Ö. adlı çocuğun, psikiyatrist gözetiminde bilgisine başvurulurken, yurttan ayrılan diğer kurbanlara da ulaşılmaya çalışılıyor. 
     
Linçten zor kurtuldu      Bursa Emniyet Müdürlüğü’ndeki sorgusunun ardından dün saat 16.00 sıralarında adliyeye sevk edilen İmamoğlu’nu vatandaşlar linç etmek istedi. Yuh’, şerefsiz’, sapık’ diyerek İmamoğlu’na saldırmak isteyen 500 kişiyi polis etten duvar örerek önledi. 
     
İfade verdi ve tutuklandı      Tecavüz, cinsel taciz ve küçük yaştaki çocukları kasede alıp porno ticareti yapmak suçlamasıyla Nöbetçi Mahkeme’ye çıkarılan İmamoğlu tutuklandı. İmamoğlu buradaki ifadesinde, Kendimi çocuk gibi hissediyorum. Çocuk ruhluyum ama normal bir insanım’ dedi. 
     



 GÜNCEL 
















</TEXT>
</DOC>
