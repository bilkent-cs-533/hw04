<DOC>
<DOCNO> 303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/guncel/gun10.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeteler de çağa ayak uyduruyor 
</HEADLINE>
<TEXT>

Organize suç örgütleri teknoloji ve ekonomideki gelişmeleri izlemek için 28 maddeli kendi anayasalarını oluşturdu 
     MUSTAFA BAKACAK İstanbul 

     Organize suç örgütleri olarak tanımlanan çeteler, kendini kabul ettirmek amacıyla başvurduğu baskı ve şiddet yöntemlerini, iç disiplininin sağlanmasında da kullanıyor. 
     Belli kriterlere göre kurulan çeteler, "anayasa" olarak adlandırdıkları, kesinlikle uyulması gereken kurallarla yönetiliyor. Lidere mutlak itaatın şart koşulduğu anayasada, çete mensuplarının suç işlemesi ve cezaevine girmesi hiyerarşik yapının bir gereği olarak görülüyor. Böylece bir güç haline gelen yapılanma liderin emri altında çalışmak isteyen, korunma talebinde bulunan ve kendi güç ve yeteneğini bu güçle birleştirmek isteyenleri zamanla çevresinde buluyor. 
     Çeteler teknoloji ve ekonomideki gelişmeleri takip ederek, yeniliklere ayak uydurarak, yapılanmalarında değişikliklere yöneldiler. 
     
Yeraltının 27 kuralı      Organizasyon holding gibi yapılanır. 
     Lidere kesin itaat istenir. 
     İşlenen suçu üstlenmek zorunludur. 
     Cezaevine girmek hiyerarşik yapının gereğidir. 
     Eylem yaparken, sahte plakalı araç kullanır. 
     Akraba ve dostlara sürekli aylık, hediye verilir. 
     Rant alanları, şiddet kullanılarak elde tutulur. 
     Çoğalan grupların birbirleriyle irtibatı sürer. 
     Arananlar, "temiz" pasaportları kullanır. 
     Tutuklu olanların ailelerine aylık ödenir. 
     Çete lideri, kendilerini emin ve hakim hissettiklerinde açıkça faaliyet gösterir. 
     Liderin mal varlıkları başkalarının üzerinedir. 
     Güvenlik kuvvetlerine yönelik eylem yapılmaz. 
     Yasal görüntülü faaliyetlerde bulunulur. 
     Devlet içindeki bir çok unsur kullanılır 
     Doğal afetlerde yardım ön plana çıkar. 
     Temiz şirketler kara para aklamada kullanılır. 
     Arabuluculuk yaparak menfaat sağlar. 
     Yardım görüntüsü altında zorla para toplar. 
     Güvenlik teşkilatından ayrılan ya da emekli kişileri yanlarına çeker. 
     Örgütten kopmaları önlemek için tehdit kullanır. 
     Yasadışı yöntemlerle yapılan ticaret yönledirilir. 
     Lüks bir yaşantı sergilenerek katılımı sağlar. 
     Çetede hemşehricilik önemli yer tutar. 
     Kadın ticareti yapanlardan haraç alır. 
     İhaleler sürekli takip edilir. 
     Yerel iş kolları kontrol altında tutulur. 
     


 GÜNCEL 






















</TEXT>
</DOC>
