<DOC>
<DOCNO> 737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yazar/yilmaz.html </URL>
<DATE> 2001/01/05/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Zihnali dosyasında ayak sürüyorlar 
</HEADLINE>
<TEXT>

Egebank dosyasından aranılan Raif Zihnali'nin Ziraat Bankası'na uzanan operasyonu da müfettişlerin elinde. 
     Elalemin bankası BGBI için 'Emlakbankası' demek ne kadar yakışık alır bilmiyorum ama, önüme gelen Raif Zihnali dosyalarından bunu anlıyorum. 
     Tasarruf Mevduat Sigortası Fonu'na devredilen Egebank'ın eski Yönetim Kurulu Üyelerinden Raif Zihnali'nin, Bankgesellschaft Lüxemburg'dan Egebank'ın tutuklu eski patronu Murat Demirel'in 5 paravan şirketine, 90 milyon dolar kredi kullandırması ile ilgili davası Londra Ticaret Mahkemeleri'nde sürüyor. Davayı açan BGBI. Dava konusu, bizdeki banka hortumla davalarına denk düşüyor. BGBI Zihnali'nin yanı sıra olaya karışan Demirel ve adamlarına da dava açmış durumda. Bu olaya karışan BGBI'ın, bağlı şirketi BB Aval yöneticilerinden Ulrich Wipperman'ın da işine son verdiğini duymuştum. 
     İkinci BGBI olayı yine Zihnali ve Türkiye bağlantılı. Bu kez muhatap banka Egebank değil, Ziraat Bankası. Ziraat Bankası'nın İzmir'deki bir şubesinden bölgede fabrikası bulunan Kula Mensucat'a açılan kredinin teminat mektubu karşılığında ödenen paraların adresleri şaşırıyor. Şaibeli tutar 6 milyon dolar. 
     Ziraat Bankası müfettişleri bayram öncesi Frankfurt Ziraat Bankası'nda incelemelerini sürdürdüler. 1998 yılında Ziraat Bankası'nın rapor ettiği bu gelişmenin sonuçlarını bugün yarın alırız. 
     Ben daha önce de medyada işlenen bu kredi ile ilgili olarak Kula Mensucat'ın patronu Mehmet Eyilik'e, Zihnali'yi ve Türk bankacılık sistemi içinde adı şaibeli olaylarda geçen BGBI'yla ilişkilerini sordum. 
     
Eyilik tanımazdım      Eyilik, Zihnali'yi tanımadığını, dış kredi işini hallettiği için de, kendisine 750 İsviçre Frangı komisyon ödediklerini söyledi. Zihnali'nin Frankfut Ziraat Bankası'nı da bilmediğini vurguladı. 
     Bana bu kısmı pek ikna edici gelmedi. Zihnali gibi 25 yıldır Londra finans piyasalarında para aracılığı yapan birinin Türkiye'nin en büyük bankasının Frankfurt bacağını es geçmesi aklıma yatmadı. Diyelim ki böyle o zaman müfettişlere yeni adresler çıkar. Neyse konumuz BGBI'dan 15 milyon frank tutarındaki poliçeyi, kısa bir zaman içinde 21 milyon franga alan Frankfut Ziraat'ın yetkilerini aşan ve riski yüksek bir alış-veriş içine girmesi. 
     Eyilik'in açıklamalarında ilgi çekici bir nokta da "BGBI'ın teminat mektubunu nakde çevirme işlemine itiraz ettiklerini ve kendilerine bu işlemden dolayı itirazlarını ilettiklerini" söylemesi. 
     İşin başında Kula Mansucat, Çiğli'de fabrika yatırımı için Ziraat Bankası'ndan 100 milyon dolar kredi talep etmişti. Bunun karşılığında da teminat mektuplarını bankaya vermişti. Zihnali olayı patlak verince, banka kredinin tamamını kullandırmadı. Eyilik'in açıklamasına göre kullanılan 15 milyon franglık bölüm. Ayrıca Eyilik 6 milyon frangın Ziraat'e zarar olarak yazılmayacağını, çünkü poliçedeki faiz gelirlerinin kendileri tarafından zamanı geldikçe ödeneceğini söylüyor. 
     Zararın boyutu yalnızca Ziraat tarafından araştırılmıyor bu arada. Zihnali'nin Tancot hesabına geçen Kula'nın 750 bin frang komisyon parasına itiraz eden Maddox şiretindeki ortağı Fevzi Çakmak. Çakmak "Niye komisyon Tancot'a gitti de, Maddox'a gelmedi. Ayrıca bu 6 milyon frank kimler arasında paylaşıldı" gibi iddiaların sahibi. 
     
MASAK'tan yanıt      Eyilik, 'Ben yüzde 1 komisyon ödedim. Krediyi de 5 yıl vadeli, yüzde 12 ile aldım' diyor, bu bilgi belki Çakmak'ın işine yarar. 
     Aslında biz burada dövünüp duruyoruz ama boşuna. İş devlette. Gidecek İsviçre'deki Zinhali hesaplarını inceletecek. Adamı biraz dürtecek. Zaten İngiltere adli makamlarınca da başı derde giren Zihnali'nin şu an gideceği pek bir yer kalmadı. 
     Bir noktayı da vurgulayayım. Egebank yöneticileri Zihnali davasını yakından izlediler. Zihnali ile ilgili olarak kara para araştırma yapılması yönünde, Mali Suçları Araştırma Kurulu'na MASAK başvuruları bulunuyor. Egebank dosyasının kapanması için Zihnali önemli bir isim. Diğer önemli isim Cavit Çağlar için tutuklama kararı çıktı. Bir ünlü işadamının daha etrafında dolaşıyorlar. 
     Evet beyler, elinizi çabuk tutsanız da, biz de lafla peynir gemisi yürütmesek. 
     
Bunlar müteahhit değil maaşlı çalışan olmuşlar      Turizm Bakanı Erkan Mumcu'nun balıkçı barınaklarına yönelik 'hortulama' iddasını okuduğumda, bir yıl öncesine gittim. Demiryolları, Limanlar ve Hava Meydanları İnşaatı DLH Genel Müdürü Dr.İhsan Gülay ile göreve geldiğinin ilk aylarında makamında bir görüşme yapmıştım. Daha yeni taşıyoruz ve tüp geçit, Tiflis-Kars demiryolu projesi gibi milyar dolarlara varan ihlalelerin arifesindeyiz. Doğal olarak ilgilendiğim konular da bunlar. Ne var ki, Gülay ağzını açtı 'balıkçı barınakları', kapadı 'balıkçı barınakları', dertli dertli anlatıyor. Yani Erkan Mumcu'nun bugün yakındığı konu, Gülay'ın masa başına oturduğu gün gündeminin en ön sıralarında. Sonra da Gülay ile ne zaman karşılaşsak, bir yerden balıkçı barınakları konusu geçer.... 
     Bakıyorum, konu hükümetin de ilgileneceği boyuta taşınmış. Ama nasıl Çarpık bir yerinden. Çünkü Mumcu'nun da kabul ettiği gibi sözünü ettiği hortumlama bu döneme ait bir şaibe değil. Mumcu bir yolsuzluk araştırması yapacaksa, 1990 yılına kadar gitmeli. Gülay'ın teftiş kuruluna verdiği 4-5 ihale bulunuyor. Bunlardan Yalova Yat Limanı incelemesi sürüyor. 
     10 yıl önce ihale edilen barınaklar halen tamamlanmamış. Toplam 36 barınağın bitmesi için 49.6 trilyon lira ödenmesi gerekiyor. Bugüne kadar yapılan ödeme ise 53.8 trilyon lira. 53.8 trilyon liraya barınak inşaatlarının ortalama yüzde 47'si tamamlanmış. Buradan bakacak olursak, barınak müteahhitleri aslında maaşlı devlet personeli durumuna gelmiş. Bu yıl barınaklar için ayrılan ödenek 13 trilyon lira olduğuna göre yine hepsine birer ödeme yapılsa, bu inşaatların bitmesi mümkün değil. Bir yerden inşaat sürecek, öte yandan yılla riçinde eskiyen yerler tamir olacak. Bir türlü proje anahtar teslim haline geçemeyecek. İşte bunu bilen Gülay, bitirme oranlarına göre bu yıl 6 barınağa ödenek ayırmış, bitirtecek .. Genel müdür sırtında kamburla yürüyor kısacası. 
     Mumcu malum eleştirisinde, barınak ihalesi yerine yat limanı yapılmasını önermişti. Bu yıl yat limanları ihale bedelleri için ayrılan ödenek barınakların neredeyse yarısı. Limanlar için de 8 trilyon 500 milyar lira ayrıldı. DLH'nın asıl önündeki iş, demiryolları. Demiryollarına ayrılan pay ise 24 trilyon, havalimanları için ise 11.3 trilyon lira. DPT'nin ön gördüğü yatırım planına bakınca da, balıkçı barınaklarının havalimanı, liman ve demiryolları gibi ekonominin ve ulaşımın bel kemiği yatırımlarla rekabet ettiğini görüyoruz. Bu planı yapanların şimdi kulakları çınlıyordur umarım. 
     
İhale ateşten gömlek      Gülay '2000 yılında hiç ihale yapmadım' diyor. 
     Peki yatırım yapmamak marifet mi, diye soruyorum. "İhale yapılacak hali yoktu ki buranın" diye başlıyor söze ve devam ediyor "Geçen sene servis taşıması ihalesi açtım. 1999 yılında 177 milyar liraya bu verilen ihale, aynı firmaya bizim dönemimizde 86 milyar liraya verildi. Yine aynı dönemde temizlik ihalesi 63 milyar liraya verilirken, biz 51 milyar liraya verdik." 
     Aman deyin. DLH ihale açmadan, memleketi kara geçirecek neredeyse. 60 trilyon lira harcama bütçesi olan bir kurumdan sözediyoruz. Hortumlamanın ortalamasını alsak, devlet geçen yıl 30 trilyon lira kar bile etmiş olabilir. 
     Gülay da görevinin sonuna kadar ihalesiz yaşamayacağına göre, kurumda 2000'i 'ihale yönteminde rehabilitasyon yılı' olarak geçirmiş. İhale için üç komisyon kurmuş, Teknik-Mali-İhale Komisyonları. Davetiye usulünün kaldırıp, açık ihaleye geçmiş. Bir de demiryolları, limanlar ve havayolları genel müdür yardımcılarından oluşan Hakediş Komisyonu oluşmuş. Böylece bir yerden kaçanı, öte yerde yakalama anlayışı geliştirilmiş. Bundan sonra yap-işlet-devret ve dış finans kaynaklı projeler hariç, ödenek dilimlerine bağlı bir ihale de açılmayacak. 
     Şimdi iş dünyasından gelen sesleri duyar gibi oluyorum 
     Memleketin önünü kapıyorlar. Zabıta mantığı ile yatırım yapılabilir mi 
     Ben de iç sesimi vereyim 
     Böyle yapılmasın. Yaptıklarınızdan ne hayır gördük. Bankalardan hortumlanan 10 milyar dolar olmasaydı, IMF'den 10 milyar lira gelecek diye yoksulluğa bir kez daha gömülecek miydik Hıı... 
     
     





CHP... 


Hapishane üzerine 


Ekonomide 2001 


Ufak tefek üç ameliyat 


Fazilet'te Yenilikçiler'in yol haritası... 


"Hak" ve "yüz" 


Bağırta bağırta iniyor 


Baykal, Ecevit ve Roosevelt 


Matematik öğretmenleri 


Motivasyon .. 


Patlama raporu güven vermiyor 


Kesin karar zamanı... 


Güven tazeleme günü 


Enflasyon ve insaf 


Çiller'in kaygısı 


Bir oğul anasını, bir oğul babasını... 


Ortak çaba gösterin 


İstikrar politikasında ısrar’, reçete’de ayar’ gerek 


Zihnali dosyasında ayak sürüyorlar 


</TEXT>
</DOC>
