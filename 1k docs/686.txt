<DOC>
<DOCNO> 686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/spor/spo03.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom’da Tanman devri 
</HEADLINE>
<TEXT>

     Halil Özer 

     GALATASARAY’DA Cüneyt Tanman devri resmen başlıyor. Paris Saint Germain maçı öncesi meydana gelen isyanın bir daha olmaması için takımın başına getirilen Menajer Cüneyt Tanman tam yetkiyle iş başı yapıyor. Hafta sonunda Florya Tesisleri’nde bir basın toplantısı düzenleyecek olan Tanman, öncelikle ödeme krizinden kaynaklanan gerginliği gidermeye çalışacak. 
     SARI - KIRMIZILI takımın unutulmaz kaptanı, yeni görevi için kolları sıvarken, "İletişim bozukluğunu çözmek için çaba harcayacağız. Bundan sonra tam mesaimi Galatasaray için vereceğim" ifadelerini kullandı. Yöneticiler ise Cüneyt Tanman’a çok güvendiklerini belirterek "Tam yetkiyle göreve başlıyor. Cüneyt Tanman gibi bir isme ihtiyacımız vardı" dediler. 
     
Çalışmalar yarın başlıyor      GALATASARAY’DA 10 günlük tatilden sonra hazırlıklar yarın başlayacak. Jardel dışında tüm futbolcular İstanbul’da başlayacak olan çalışmalara katılacak. Jardel ise Kanarya Adaları’nda takıma katılacak. Ancak yönetim bu oyuncunun önce İstanbul’a gelmesini istiyor. Pazartesi gününe kadar İstanbul’da çalışacak olan Galatasaray, daha sonra Kanarya Adaları’na gidecek. 
     


 SPOR 

























</TEXT>
</DOC>
