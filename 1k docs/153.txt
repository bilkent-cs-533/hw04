<DOC>
<DOCNO> 153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/ekonomi/eko14.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatta sözleşmeli üretim dönemi 
</HEADLINE>
<TEXT>

     Tarım ürünleri ihracatındaki kalite sorununun aşılabilmesi için, sözleşmeli üretim desteklenecek. Dış Ticaret Müsteşarlığı, 2001 yılında tarım ürünleri ihracatında ödenecek iade tutarlarına ilişkin karara, bu yıl sözleşmeli tarımsal üretimi artırmak ve bu ürünlerin ihracatını teşvik etmek üzere bir madde ekledi. Para Kredi ve Koordinasyon Kurulu’na PKKK gönderilen kararın, yakında yayımlanması bekleniyor. 
     Karar uyarınca, sözleşmeli üretimden elde edilen ürünlerin ihracatı halinde, ihracatçıya ek olanaklar sağlanacak. Bu destekden üreticiler de yararlanacak. Buna göre, sözleşmeli üretimden elde edilen ürünlerin ihraç edildiğinin belgelenmesi halinde, mahsup sistemi kapsamında yüzde 40 daha fazla ödeme yapılabilecek. Fazla ödemenin yüzde 80’i çiftçiye yönlendirilecek, yüzde 20’si ihracatçıda kalacak. 
     


 EKONOMİ 




















</TEXT>
</DOC>
