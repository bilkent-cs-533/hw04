<DOC>
<DOCNO> 381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/theper.html </URL>
<DATE> 2001/01/03/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Paylaşılmazsa satılır 
</HEADLINE>
<TEXT>

Amcalarım ve halalarım ile bunların arasında ölenlerin mirasçıları, babadan kalan bir araziyi paylaşmakta uzun bir süredir anlaşamıyorlar. Bir kısmı paylaşmaya razı, diğerleri ise istemiyor. Böylece çözüm üretilemiyor ve tatsızlıklar yaşanıyor. Buna rağmen mahkemeye başvurulsa paylaşma olur mu Bir kısmının razı olmamasına rağmen mahkemesiz sulhen paylaşma mümkün mü 
H.A. - İstanbul 

     Okuyucumun mektubu uzun, özellikle aile tablosu karışık. Düzenli bir şekilde anlatılsa içinden çıkabilirim ama özellikle çocuklar ve torunların anlatımı, olayı biraz karıştırmış. Onun için ben sadece ortak gayrimenkulün bölüştürülmesini yanıtlayacağım. 
     Öyle görüyorum ki bir kısım malikler bölüşülmesinden yana, bir kısmı buna karşı. Tamamı bölüşülmesinden yana olmadıkça sulhen bölüşme imkanı yok. Bu durumda bir tek ihtimali kalıyor Dava yolu. Bölüştürme talebi, ortalığın giderilmesi ile yani izale-i şuyu davası yolu ile olur. Gayrimenkulün bulunduğu yer mahkemesinde açılacak dava ile gayrimenkulün bölüştürülmesi, imkan bulunmadığı takdirde satılarak paraya çevrilmesi ve parasının bölüştürülmesi talep edilir. 
     Böyle bir davada artık bölüştürmeye karşı olanların itirazı dinlenmez. 
     Şayet davanın şartları varsa bu dava görülür ve yapılacak bilirkişi incelemesi sonucu gayrimenkul adil biçimde bölünebiliyorsa malikler arasında paylaştırılır. Şayet bölünmesi imkanı yoksa mahkemece satılıp paraya çevrilmesi konusunda karar verilir ve satış bedeli ortaklar arasında paylaştırılır. 
     
Mülkiyet farkı      Maliklerin tümü mirasçı ise yani gayrimenkul iştirak halinde mülkiyete tabi ise davaya bakacak mahkemede müşterek mülkiyete göre farklılık bulunabileceğinden bütün bu işlemleri bir meslektaşımla danışarak halletmeniz menfaatiniz icabı olabilir. Aksi halde en azından usuli nedenlerle işleriniz gecikebilir. 
     
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
