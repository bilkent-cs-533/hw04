<DOC>
<DOCNO> 160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/guncel/gun11.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabaları değil insanları taşıyalım 
</HEADLINE>
<TEXT>

     METİN SENBİL Kyoto Üniversitesi 

     Ulaşımın sağlıklı bir yapıya kavuşması sadece ceza kurumunun ileri safhalara götürülmesi ile sağlanamaz. Ülkemizde önemli kurumsal oluşumlar gereklidir. Merkezi idareler araştırma - geliştirme, yerel idareler ise uygulama birimleri olarak işlev görmelidir. 
     Dünyada giderek trafiğin yatıştırılmasına yönelik politikalar öne çıkıyor. Yapılan araştırmalar yol yapımı ile trafiğin artışı arasında pozitif bir ilişki olduğunu göstermektedir. Bu sebeple trafiğin hayatı yoğun olarak etkilediği dünya metropollerinde zorunlu haller dışında yol yapımı yerine mevcut ulaşım altyapısının etkinliğini ve verimliliğini en üst seviyeye çıkarmaya yönelik çalışmalar ağırlık kazanmıştır. 
     
Seçenekler artırılmalı      Taşıtları taşıyan bir sistem yerine, insanları taşıyan bir sistem hayata geçirilmektedir. Bu da zorunlu olarak taşıt trafiğinin belli olçütler üstünde bastırılması ya da kent yüzeyinde dağıtılması seçeneklerini getirmektedir. Ulaşım olgusu, eğer seçenekleri bol olmayan bir sistemi tarif ederse, insanlar araba ulaşımının kendilerine sağladığı rahatlığı en sonunda tercih sebebi olarak önlerine koyacaktır. Seçeneklerin arttırılmasıyla araba ulaşımı belli bir doyum noktasında kalabilir ve diğer ulaşım seçeneklerine yönelinir. 
     
     


 GÜNCEL 














</TEXT>
</DOC>
