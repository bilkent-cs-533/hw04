<DOC>
<DOCNO> 118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sontur02.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşı gecesi kilo almamanın yolları 
</HEADLINE>
<TEXT>

     Yeni yıla çok az bir zaman kala işyerlerinde ve dostlar arasında verilen yılbaşı partileri giderek sıklaşırken, o büyük gecede kiloyu kontrol altında tutmak için henüz geç değil... 
     Ahçıların genellikle kilolu olduğuna dikkat çeken diyet uzmanı Lesley Beck'e göre, her şeyin tadına bakma eğilimi çok tehlikeli. Bunu önlemenin en iyi yolu ise naneli ya da klorofilli sakız çiğnemek. 
     Sakızın ağızda bıraktığı tad, her şeyin tadına bakma eğilimini ortadan kaldırıyor. 
     Beck'in ''kilo kontrol'' reçetesinde, ''Akşam yemeğine asla boş mideyle gitmeyin'' kuralı en önemli madde olarak ilk sırada yer alıyor. 
     Reçetenin diğer önemli maddesi ise, ''Sakın öğün atlamayın...'' Yılbaşı gecesi yiyeceğiniz muhteşem yemekleri düşünerek, öğle yemeğinden vazgeçmek ve bu öğünün kalorilerini geceye saklamak, asla parlak bir fikir değil. 
     Lesley Beck'in, yılbaşı gecesi kontrolü elde tutmak için bazı önerileri şunlar 
     -Az miktarda alkol alın. 
     -Hindinin derisini ayırın. 
     -Ekmeğinize yağ sürmekten kaçının. 
     -Yemeğin yarısında durun ve kendinize ''Doydum mu'' diye sorun. 
     Tıka basa doymadan sofradan kalkmaya özen gösterin. 
     -Yemekleri yavaş yavaş yiyin. Sofrada en yavaş yiyen siz olun. 
     Yemeğe en son siz başlayın, en son da siz bitirin. 
     -Ziyafet sofrasında sohbet çok önemli. Sofrada çevrenizdekilerle ne kadar çok konuşursanız, o kadar yavaş ve az yemiş olursunuz. 
     






</TEXT>
</DOC>
