<DOC>
<DOCNO> 878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yasam/yas01.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Af' elini kolunu bağlamış 
</HEADLINE>
<TEXT>
Maganda savunması 
Hayret Babalarını tedavi eden iki doktoru, Özışık kardeşlerden sadece biri komaya sokmuş .. Af'tan çıkan Vahit Özışık ise 'ayırmaya' çalışmış... 
     ÖMER ERDEM İstanbul 

     SSK Samatya Hastanesi'nde iki doktoru döverek komaya sokan üç kardeşten sadece birisi tutuklandı. 
     Hastanede ölen babaları Yusuf Özışık'la ilgilenmedikleri gerekçesiyle Dr. Özkan Erdoğan ve Dr. Fatih Kaya'yı darp eden Vahit, Hasan ve Hatice Özışık, dün tutuklanma talebiyle 4. Asliye Ceza Mahkemesi'ne sevk edildi. 
     'Af yasası'ndan yaralanan Vahit Özışık ve ablası tutuksuz yargılanmak üzere serbest bırakılırken, Hasan Özışık tutuklanarak cezaevine gönderildi. 
     
'16.5 yılı düşündüm'      Duruşmada gözler, şartlı salıverilme yasasından yararlanarak 15 gün önce tahliye edilen Vahit Özışık'taydı. Özışık, hakime şunları söyledi "Gasp ve cinayetten 24 yıla mahkum oldum. Bunun 7.7 yılını yattım. İkinci kez hüküm giyersem 16.5 yıllık cezayı çekeceğimi biliyorum. Bunun için kavgaya karışmadım, sadece ayırdım. Suçsuzum." 
     Doktorun itmesi sonucu dengesini kaybettiğini söyleyen Vahit Özışık, ifadesinin devamında ise şöyle konuştu "Elim pencere camında kesildi. Bu sırada diğer hasta sahipleri, akrabalarımız ve iki doktor birbirine girdi. Olayda saldırgan olduğumuz doğrudur. Ancak babamızın halini ve doktorların lakayitliğini görünce, aşırı derecede sinirlendik." 
     


 YAŞAM 



















</TEXT>
</DOC>
