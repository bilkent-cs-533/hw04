<DOC>
<DOCNO> 702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yasam/yas05a.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza vurgunu da ortaya çıkardı 
</HEADLINE>
<TEXT>
100 trilyonluk Fırtına’ 
Yabancı gemiler için ithal edilen mazotu iç piyasaya süren ölüm gemisinin acentesi, sahte belgelerle trilyonlarca liralık vergi iadesi almış... 
     FARUK KESKİN Antalya 

     Polisin Fırtına Operasyonu çerçevesinde, Ray Denizcilik Limited Şirketi’nin sahte belgelerle trilyonlarca lira vergi iadesi aldığı ortaya çıktı. Şirketin yabancı bayraklı gemiler için ithal ettiği mazotun 1080 tonunu sahte belgelerle iç piyasaya sürdüğü anlaşılırken, gözaltına alınanların sayısı 13’e yükseldi. 
     Antalya Emniyet Müdürü Mehmet Yazıcı, kayalara çarparak batan Gürcistan bayraklı Pati adlı geminin de acentesi olan şirketin tüm sahte belgelerinin bulunduğunu açıkladı. Yazıcı şöyle konuştu 
     "Şirketin Antalya temsilcileri Tayfun Yelken ve Dermani Yurtsever’i gözaltına aldık. İstanbul’da gözaltına alınan iki kişi var. Şirketlerin hayali satışlarının gözüktüğü faturaları ele geçirdik. Şirketin 1080 ton mazotu iç piyasaya sattığını tespit ettik. Vurgunun 100 trilyonu bulduğunu sanıyorum." 
     Hancı Petrol ve Bölünmez Petrol’ün kayıtlarında inceleme başlatılırken, iki firmanın, Ray Denizcilik aracılığıyla üç bin tonluk mazot vurgunu yaptığı kaydedildi. 
     Olayın organizatörü olarak yakalanan Yelken’in gemi kaptanlarına rüşvet verdiği belirlendi. 
     
13 kişi gözaltında      Gözaltındakilerin isimleri şöyle Mehmet Ümit Korkut ve Serhat Bakırcı, Bölünmez Petrol’ün sahibi Süleyman Bölünmez, dolum görevlileri Selami Şahin, Mustafa Akın, Cemal Yurdakul, Yücel Yurdakul, Dursun Çalışkan, Hancı Petrol’ün sahipleri Cemalettin ve Celalettin Hancı ile Ali Naki Eren. 
     


 YAŞAM 
































</TEXT>
</DOC>
