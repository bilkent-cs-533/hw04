<DOC>
<DOCNO> 696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yasam/yas01.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk pilotu her yerde TOP GUN’ 
</HEADLINE>
<TEXT>
İt dalaşı’nda üstümüze yok 
ABD’deki sanal savaşta’ Türk pilotları MİG-29’larla Rusya’yı savundu, NATO uçaklarını tek tek avladı.. 
     ÖNAY YILMAZ 

     Türk Hava Kuvvetleri’nin usta savaş pilotları, ABD’de yapılan Red Flag’ simülasyon savaşında büyük bir başarı daha kazandı. 
     NATO ülkelerinin katıldığı Red Flag’ tatbikatı için, 151. Filo’dan 43 subay ve 53 astsubay ABD’ye gitti. Altı F - 16 ve üç KC - 135R tanker uçağı, altı kez yakıt ikmali yaparak, 20 saat 40 dakikalık uçuştan sonra ulaştıkları ABD’nin Nellis Hava Üssü’nde büyük ilgiyle karşılandı. 
     
Kırmızı’ filodaydık      Daha sonra, simülasyonla’ gerçekleştirilen sanal savaş’ başladı. 
     Türk pilotları, Nellis’te konuşlu resmi Saldırgan’ filoda yer aldı. Yani diktatör bir ülkeye düzenlenen saldırıda, mavi rolü’ oynayan NATO kuvvetleri yerine, kırmızı kuvvetler olarak görev yaptılar. Diktatör ülke rolünde ise Rusya simule edildi. Bu nedenle pilotlarımız da, F-16’lar yerine, Rus MİG-29’ları ile uçtu’. 
     Türk ekibinden Yüzbaşı Fatih Saygın, sanal savaşı’ şöyle anlattı 
     "Kırmızı filodaki pilotların hayatı aynı Rus gibiydi. Filo binasının içi Rusça yazılarla, sloganlarla doluydu. Herkes kızılyıldızlı tişörtler giyiyor ve yanlarında Ruble taşıyordu. Dolayısıyla uçuşta gerçekten de bir Rus gibi davranıyorlardı. NATO taktiklerini bırakıp, istihbarat kaynaklarından elde ettikleri Rus taktiklerini uyguluyorlardı." 
     Rus taktik ve stratejileriyle MİG-29’ları büyük başarıyla kullanan Türk pilotları, NATO uçaklarını tam anlamıyla hezimete uğrattı. 
     NATO uçaklarının tamamını püskürten Türk pilotlarının başarısı, sanal savaşı izleyen dünya askeri çevrelerinden büyük takdir topladı. 
     
Bir Türk 7 uçağa bedel      Tatbikatın en müthiş başarısını da, tek başına 7 uçak birden vuran bir Türk pilotu gösterdi. Bu yıl 90. kuruluş yıldönümünü kutlayacak olan Türk Hava Kuvvetleri, başarısından dolayı takdirnameyle ödüllendirildi. 
     
Red Flag nedir      Bu sanal savaş’ tatbikatında, daha önce simule edilen çeşitli senaryolar uygulanıyor. Müttefik kuvvetleri temsil eden mavi kuvvetler, diktatör ülkeyi yani Red Flag’ı temsil eden kırmızı kuvvetlere saldırıyor. Senaryo gereği uçaklar havalanıyor. İt dalaşına benzer olaylar yaşanıyor. Havada uçaklar diğer uçakları hedefe kitliyor ve tetiğe basıyor, ama gerçek füze atmıyor. Daha sonra uçağa yerleştirilen kasetler inceleniyor ve kimin vurulduğu belirleniyor. 
     


 YAŞAM 
































</TEXT>
</DOC>
