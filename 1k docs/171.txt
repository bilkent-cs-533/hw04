<DOC>
<DOCNO> 171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/siyaset/siy03.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
MAFYANIN SİVİLLERİ 
</HEADLINE>
<TEXT>

Cemal Nayır'ın şimdi de sivil bağlantıları mercek altında. Merceğe ilk takılanlar ise Kamer Genç ve Rıdvan Budak 
     TOLGA ŞARDAN Ankara 

     Matador operasyonu sonrasında İçişleri Bakanı Sadettin Tantan'ın emriyle soruşturma yapan müfettişler, uluslararası uyuşturucu kaçakçısı Urfi Çetinkaya'nın sağ kolu Cemal Nayır'ın sivil bağlantılarını da ortaya çıkardı. Nayır'ın hizmetli olarak görev yapan Hıdır Akkoç'un 1 Eylül 2000'de müfettişlere verdiği ifadesinde pekçok isim verdi. 
     
Kadın düşkünü vali yardımcısı      "Yazıhaneye en çok gelen milletvekilleri DSP'li Rıdvan Budak ile DYP'li Kamer Genç'ti. İsmini hatırlayamadığım bir de DSP Sivas milletvekili var" diyen Akkoç, ifadesine şöyle devam etti 
     "Ali Rıza Binboğa, İlyas Salman, Mahmut Erdal gibi isimleri de hatırlıyorum. Sivas Belediye Başkanı, Suşehri Belediye Başkanı da gelirdi. Bundan iki üç ay önce Sivas vali yardımcısı olduğunu söyledikleri, saçları dökülmüş biri Polat Otel'de bir hafta Nayır'ın misafiri olarak kaldı. Nayır onu pek sevmiyordu. Çünkü hep kadın istermiş." 
     Emniyetten gelen bazı görevlilerin geçen temmuzda Nayır'ı götürdüğünü belirten Akkoç, sözlerini şöyle sürdürdü 
     
Murat Çakıcı’ya soruşturma açıldı      "Ben o esnada yoktum. Olayı sekreterden öğrendim. İki üç saat sonra Cemal Bey geldi. Bu olaydan 15 gün sonra sekreter 'Aşağıda Cemal Bey'i emniyete götüren polisler var' dedi. Birisi 'Ağa burada mı ' diye sordu. Sonra '15 gün kaybolsun. Çankırılı Murat söyledi dersin' dedi." Akkoç'un bu bilgileri vermesinin ardından ifadesi alınan Narkotik Şube polislerinden Murat Çakıcı, kendisinin bilgi verdiği iddiasını kabul etmedi. Ancak Akkoç, Çakıcı’yı teşhis etti. Çakıcı hakkında soruşturma açıldı. 
     
Gayri resmi işini bilmek işim değil      Rıdvan Budak da Nayır ile 30 yıldır tanıştığını belirterek, sözlerine şöyle devam etti "Zaman zaman karşılaştığım birisidir. Bildiğimiz işi, işadamlığıdır. Gayri resmi işini bilmek bizim işimiz değildir. Bu, devletin işidir. Devlet de işini yapmıştır" dedi. 
     
DYP'Lİ KAMER GENÇ      1-2 kere saunada yanyana geldik 
     Genç, Nayır'ı Cem Vakfı'nın yemeklerinden tanıdığını, birkaç kez yazıhanesine gittiğini belirterek şunları söyledi "Bizim taraflardandı. Ben onu inşaatçı biliyordum. Ne olduğunu nereden bileyim Alnında yazmıyor ki. En son bu olaylar ortaya çıkmadan çok önce görmüştüm. Polat Otel'in saunasında da 1-2 kere yanyanaydık." 
     
SİVAS BELEDİYE BAŞKANI      Kendisi bize bir baba gibi davrandı 
     Osman Seçilmiş de Nayır ile ilişkilerini şöyle anlattı "Sivas Spor Kulübü Başkanıyım. 2. lige çıktığımızda Sivasspor'u devreder misiniz’ diye sordular. Nayır'ın ismini verdiler. İyi bir işadamı dediler. Sivasspor'a yardımda bulundu. 3-4 kez işyerine gittim. Uyuşturucu konusunda iştigal ettiğini bilmiyordum. Bize bir baba gibi davrandı." 
     
SUŞEHRİ BELEDİYE BAŞKANI      Gençlerimize spor kompleksi yapacaktı 
     Sedat Sel ise şöyle konuştu "Sivasspor'a yaptığı katkılar nedeniyle bürosuna bir kez gittim. Bizim İstanbul'da Suşehri Kültür ve Dayanışma derneklerimiz var. Bu derneğin heyetiyle gittik. Suşehri'nin gençlerine spor kompleksi yapmak istedi. Biz diğer işadamlarına gittiğimiz gibi gittik. Diğer ilişkilerini bilmiyorduk." 
     


 SİYASET 
















</TEXT>
</DOC>
