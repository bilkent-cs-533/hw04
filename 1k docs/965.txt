<DOC>
<DOCNO> 965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/guncel/gun04a.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi Partisi’nden tuhaf iddialar 
</HEADLINE>
<TEXT>
Canlı bomba provokatör’ 
Emniyet Müdürlüğü’ne intihar saldırısında bulunan Gültekin Koç’u daha önce yakalandığında MİT’in serbest bıraktırdığı ileri sürüldü 
     ŞÜKRAN ÖZÇAKMAK İstanbul 

     İşçi Partisi İstanbul İl Başkanı Kamil Dede, Şişli İlçe Emniyet Müdürlüğü’ne bombalı intihar saldırısında bulunan Gültekin Koç’un, MİT’e sızan CIA kanadınca görevlendirildiğini öne sürdü. Dede, "Ben onların ruhunu bilirim" dedi. 
     Saldırıda hayatını kaybeden şehit polis Naci Canan Tuncer’in, Koç ile üç ay önce tanıştırıldığını savunan Dede, şu iddialarda bulundu "MİT görevlisinin işadamı olarak tanıştırdığı Koç ile birlikte defalarca yemeğe giden Tuncer, olay günü emniyet müdürlüğüne gelince Koç’u bizzat karşıladı. Bombacı, aynı zamanda müdür Selçuk Tanrıverdi’nin şoförü olan Tuncer ile birlikte 5. kata çıktı. Koç, müdürün odasına yönelmek isteyince Tuncer durumdan şüphelenerek müdahale etti. Panikleyen Koç da pimi çekti." 
     Dede, Koç’un 1 Mayıs 1996’daki provokasyon içinde yer aldığını öne sürerek, teröristin 1998’de DHKP - C’ye yönelik operasyonda yakalanınca, MİT İstanbul Bölge Başkanlığı’nda görevli bir yetkiliden gelen telefonla, daha polis otosundayken serbest bırakıldığını iddia etti. Harbiye Orduevi’ne geçen 5 Ekim’de yapılan intihar saldırısında kullanılan bombayla Şişli’de patlatılan bombanın aynı olduğunu da dile getiren Dede şöyle konuştu 
     
İhmal siyasilerin’      "Tek fark tetik sistemi. Ciner de Koç gibi MİT’in içindeki ekibin koruması altında. Her ikisi de Sakarya bölgesinden yetişme. Bu olayda ihmal var ama bu ihmal polislerin değil, siyasilerin. Gaziosmanpaşa’da polis otosunu kurşunlayanlar maskeliydi, polisi yürütenler de. Cezaevi olaylarından, canlı bombalara kadar hep aynı sahne. Amerikaya kaçan MİT yetkililerinin CIA bağlantısı var. Bir devrimci kendi adına hayatına son vermez. F tipine girmeyim’ diye insanları ölüme götürüyorlar. Bunlar hep aynı ekip." 
     


 GÜNCEL 
































</TEXT>
</DOC>
