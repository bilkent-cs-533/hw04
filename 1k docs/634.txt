<DOC>
<DOCNO> 634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/dunya/dun02.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Araplar Clinton planını sevmedi 
</HEADLINE>
<TEXT>

     YASEMİN ÇONGAR Washington 

     ABD Başkanı Bill Clinton görevden ayrılacağı 20 Ocak’a az bir süre kala bütün çabasını, İsrail - Filistin barışına yönelik girişimlerde yoğunlaştırırken, öyle görünüyor ki "Beyaz Saray’daki plan, Ortadoğu’ya yine uymadı". Clinton’ın barışın çerçevesini oluşturmak üzere hazırladığı öneriler paketinin, İsrail Başbakanı Ehud Barak ile Filistin lideri Yaser Arafat tarafından "ana hatları" ile benimsenmesinin yarattığı barış umudu, dün Arap dünyasından haberlerle azaldı. 
     
Mülteci düğümü      2 Ocak’ta Beyaz Saray’da Clinton’la buluşması sonrasında, ABD Başkanı’nın önerisine "koşullu evet" yanıtı veren Arafat dün Kahire’de Arap dışişleri bakanları ile biraraya geldi ve Clinton’ın planını aktardı. Ancak Kahire toplantısından çıkan sonuç, Filistinli mültecilerin yurtlarına dönüş hakkının "kutsal" olduğu ve hiçbir barış formülünün bu hakkı kısıtlamasına izin verilemeyeceği şeklinde özetleniyor. 
     


 DÜNYA 












</TEXT>
</DOC>
