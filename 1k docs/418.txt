<DOC>
<DOCNO> 418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sonspo07.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Giray Bulak'tan buruk veda 
</HEADLINE>
<TEXT>

     Trabzonspor'da olağan genel kurulun ardından görevinden istifa eden teknik direktör Giray Bulak, Mehmet Ali Yılmaz Tesisleri'ne gelerek futbolcu ve personelle vedalaştı. 
     Giray Bulak, tesislerinden ayrılırken gazetecilere yaptığı açıklamada, oyuncularıyla görüşerek vedalaştığını belirterek, şunları söyledi 
     'Kendilerine ligde daha üst sıralarda yer bulacaklarını söyledim.Trabzonspor'da görev yaptığım süre içinde iyi bir futbolcu grubuyla çalıştığıma inanıyorum. Uzun süredir liderliği yakalayamayan takım, bu sezon 2 hafta liderlik koltuğuna oturdu. Alnım dik bir biçimde kulübten ayrılıyorum.'' 
     Bulak, küçük nedenler yüzünden ligde yakaladıkları liderliği sürdüremediklerini ifade ederek, ''Benim ve sporcularımın üstüne gelindi. Bunları konuşacağım zamanlar olacaktır''dedi. Bu arada Giray Bulak'ın, tesislerden ayrılırken son derece üzgün olduğu gözlendi. Bazı futbolcuların da tesislerin balkonuna çıkarak hocalarını uğurlamaları sırasında oldukça duygulu anlar yaşandı. 



</TEXT>
</DOC>
