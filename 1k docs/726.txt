<DOC>
<DOCNO> 726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yazar/eralp.html </URL>
<DATE> 2001/01/05/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Baykal, Ecevit ve Roosevelt 
</HEADLINE>
<TEXT>

     Sayın Baykal, Sayın Ecevit'in sağlığı üzerinde yapılan spekülasyonları çirkin bulmuş ve de bir örnek vermiş ABD eski Başkanı F. D. Roosevelt. Teşbihte hata olmaz denir ama burada hata var. 
     Freedom House'a göre, bizim gibi yarım demokrasilerde, sağlık konularının alenen ele alınması adet değil geleneğimize de uygun düşmez, doğrudu. Şeffaf demokrasilerde ise liderlerin sağlığı kamuyu ilgilendirir, açıklamalar yapılır. Doğrusu da budur fısıltılar değil. Ama neyimiz şeffaf .. Umarım ileride bizde de şeffaf olur ve dedikodu veya fısıltılarla hareket etmeyiz. 
     
Ayakla değil kafayla      Sayın Baykal'ın verdiği örnek hatalı. Roosevelt yürüyemiyordu. Doğru. Ama ülkeler özellikle Batı'da ayakla değil kafayla yönetiliyor. Baykal'ın verdiği örnek bu bakımdan hatalı. Stephen Hawking büyük ilim adamı ama fiziki özrü var. Koşamaz mesela. Beethoven sağırdı. Eşber Yağmurdereli ama örneğin araba kullanamaz. Fiziki özür bazı insanların belirli dallarda üstün yeteneklerini ortaya koymalarına engel değil. Biz doktor değiliz Sayın Ecevit'in sağlığı yerinde mi bilemeyiz. Bazı kuşkular mevcut. Her hal ve karda sağlığına duacıyız. Başbakan'ın fısıltılar nedeniyle ayrılmasını istemek gerçekçi değil. Bazı kabine üyelerine bakarak Sayın Ecevit'i Albert Einstein olarak ilan etmek daha gerçekçi olur. Sayın Baykal'ın verdiği örnek teşbihte hata olmaz sözünü bize ayak ve kafa ilişkisi bakımından hatırlattı. Belki Sayın Baykal bu örneği verirken Roosevelt'in 2. Dünya Harbi'nde Amerikan askerlerinin Almanya'ya girişini ilan eden beyanıyla Evcevit'in güvenlik güçlerinin cezaevlerine girdiği açıklaması arasında paralellik kurmuştur. Bilinmez. Sayın Ecevit ise Baykal'ın beyanını daha ziyade ileriye dönük siyasal yatırım olarak görüyor galiba. ABD ile birçok konuda kıyaslamalar ve benzetmeler var. Bir inşaat şirketi de Miami'de Türklere villa satarken ilanlarında "Amerika'da çoğalalım Türkiye'yi güçlendirelim" gibi bir yola gitmiş 
     
Kriz ve önem      Sayın Ecevit son ekonomik krizle Türkiye'nin öneminin arttığını, Türkiye'ye para yağdığını söyledi. Ben Türk vatandaşlarının bu nedenle bu kadar önemli olmamızı arzu ettiklerini sanmıyorum. Allah göstermesin daha önemli olalım diye yeni krizler mi gerek Bir de tabii Türkiye'yi bölmek isteyenlerin Türkiye'ye neden para yağdırdıklarının cevabını bulmak lazım Ben sağlık dedikodularından ziyade bu beyanlara açıklık getirilmesini bekliyorum. 
     
Ve de Shakespeare      Bu büyük ozanın Kıbrıs'ın Türkiye için önemi konusuna değindiği doğrudur. Nitekim rahmetli Büyükelçi Orhan Eralp, Birleşmiş Milletler'de 1965'te bunu zikrettiğinde bazı diplomatlar inşallah Türkiye 16. asırda yaşamıyordur cinsinden cevaplar verdiler. Napoleon da İstanbul'a hakim olanın dünyaya hakim olacağı yolunda varsayımda bulunmuştu. Doğru çıkmadı. Teknoloji durmuyor. Rusya da "yakın çevre"nin kendisi için önemli olduğunu söyleyince biz bu kez rahatsız oluyoruz. 
     
     





CHP... 


Hapishane üzerine 


Ekonomide 2001 


Ufak tefek üç ameliyat 


Fazilet'te Yenilikçiler'in yol haritası... 


"Hak" ve "yüz" 


Bağırta bağırta iniyor 


Baykal, Ecevit ve Roosevelt 


Matematik öğretmenleri 


Motivasyon .. 


Patlama raporu güven vermiyor 


Kesin karar zamanı... 


Güven tazeleme günü 


Enflasyon ve insaf 


Çiller'in kaygısı 


Bir oğul anasını, bir oğul babasını... 


Ortak çaba gösterin 


İstikrar politikasında ısrar’, reçete’de ayar’ gerek 


Zihnali dosyasında ayak sürüyorlar 


</TEXT>
</DOC>
