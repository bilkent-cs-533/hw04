<DOC>
<DOCNO> 549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yazar/dogan.html </URL>
<DATE> 2001/01/04/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Bahçeli "Ecevit'e ayıp olur .." 
</HEADLINE>
<TEXT>

     Bir dil sürçmesiyle başlıyor tartışma. 
     Başbakan Ecevit 1999 Eylül'ünde Amerika'ya giderken, havaalanındaki demecinde, "ordumuzun 30 Ağustos bayramını kutlarım" diyor .. 30 Ağustos geçeli bir hafta olmuş, Başbakan 30 Ağustos'u kutluyor .. 
     Olay bu kutlamayla sınırlı kalmıyor. Ardından Ankara kulislerine, Ecevit'te unutkanlık baş gösterdiğine ilişkin, bazı anekdotlar yayılıyor. Sağlıyla ilgili soru işaretleri yaratan anekdotlar. 
     Bunlar birikiyor ve "Ecevit ayrılsın, hayır kalsın" tartışmasına kadar uzanıyor. 
     
İki ayrı tablo      İş dünyasından siyasetçilere ve yabancı büyükelçiliklere kadar her kesim, kendine göre, bu tartışmada lehte ya da aleyhte taraf oluyor. 
     Ne var ki, koalisyonun diğer iki ortağından bu konuda hiç ses çıkmıyor. MHP Genel Başkanı Devlet Bahçeli ile ANAP Genel Başkanı Mesut Yılmaz bu konuda ne düşünüyor .. En hassas konumda olan onlar. 
     Ben dün bunu araştırıyorum. Ortaya iki ayrı tablo çıkıyor. Birbirini tamamlamayan iki ayrı tablo. 
     Bununla birlikte, hemen belirtmek gerek, hem ANAP, hem MHP, Ecevit'in Başbakanlığı dışında bir formül görmüyor. Zaten böyle bir arayışları da yok. Ecevit, bir denge unsuru bugün. 
     
ANAP daha eleştirel      Parti tutumunu genel başkanlar belirlediğine göre, Mesut Yılmaz'ın tavrını araştırıyorum. 
     Bu konuda Mesut Yılmaz genellikle suskun. Buna rağmen, ANAP Ecevit'e daha eleştirel yaklaşıyor. Zaman zaman ülkede belli tıkanıklıkların yaşanmasından yakınıyor. Örneğin, yerinde alınacak önlemlerle, aşılabilecek bazı sorunların, yine de yaşanmış olduğunu vurguluyor ANAP. 
     Ama, dikkatli ve koalisyona gölge düşürmemeye özen göstererek. 
     
Yirmi milletvekiline ret      Buna karşılık, Bahçeli'nin Ecevit'e yaklaşımına dönük, ilginç bir öykü dinliyorum. 
     Bir süredir muhalefet partilerinden MHP'ye gelmek isteyen yirmiye yakın milletvekilinin bulunduğu öne sürülüyor. MHP yöneticileri, Bahçeli'den "yirmi milletvekiliyle ilgili yeşil ışık" istiyor. Bahçeli'nin yanıtı 
     "Yakışık almaz .. Yirmi milletvekili bize katılırsa, bizim sayımız DSP'yi aşar. Bu Sayın Ecevit'e nezaketsizlik olur. Bizim Başbakanlık'ta gözümüz var, sanılır." 
     MHP birinci parti olursa, geleneğe göre, Başbakanlık MHP'ye geçiyor. Bahçeli, bugünkü ortamda bunu "nezaketsiz" buluyor. Ayrıca, MHP'nin buna hazır olduğunu sanmıyorum. Kaldı ki, bize MHP'siz iktidar gerek .. 
     Umarım, bu ince ayarlar MHP'yi daha da güçlü kılmaz. Çünkü, güçlenmesi ve iktidara gelmesi gerekenler sol partiler. 
     
     





Avrupa hukuku 


Birtek Türkiye 


Fatih'ten bugüne 


Bankacılığa yeni düzen 


MİT’le ilgili veto farklı bir vetoydu 


Recep Tayyip Erdoğan neyin peşinde .. 


2001 Terim'in yılı... 


Meclis'in affedemeyeceği suçlar .. 


Şiddet çıkmazı 


Bahçeli "Ecevit'e ayıp olur .." 


Öğretmen maaşı 


Taksim'deki milat... 


Onlar kaçıyor, derdi bize kalıyor 


İhlas Finans’ın stratejisi... 


Haydi iş başına 


İşkence aleti 


ANAP'ın içi 


Yalova herhalde bu soruya yanıt verir 


Hepsi yanlış 


Doktor kamu bankalarına ne yersen ye’ demiş 


</TEXT>
</DOC>
