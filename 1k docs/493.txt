<DOC>
<DOCNO> 493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/siyaset/siy03.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Vural Savaş 19 Ocak'ta emekli, 20 Ocak'ta ekranda 
</HEADLINE>
<TEXT>
'Cevİz Kabuğu'nu dolduracak 
Savaş, "Emekli olduktan sonra yapacağı önemli açıklamalar" için Ceviz Kabuğu programını seçti 
     ANKARA Milliyet 

     Yargıtay Cumhuriyet Başsavcısı Vural Savaş, emekliye ayrılması nedeniyle veda turlarına başladı. 
     İlk ziyaretini TBMM Başkanı Ömer İzgi'ye yapan Savaş, "emekli olduktan sonra önemli açıklamalarda bulunacağım" sözlerini yineleyerek "19 Ocak'ta emekli olacağım. 20 Ocak'ta da Ceviz Kabuğu programına çıkacağım" dedi. 
     Savaş, gazetecilerin soruları üzerine, "Ben çok şeffaf bir başsavcı oldum. Basın bültenlerini herkese dağıttım bu yüzden de eleştiriler aldım" dedi. Savaş, İzgi ile hukuk çalışmaları yaptıklarını anlatarak, "Kendisi Meclis'in en iyi hukukçularından birisidir. Fikirleriyle ve davranışlarıyla bana en çok yardımcı olan insanlardan birisidir" dedi. 
     İzgi de Savaş'ın Yargıtay üyeliği yaptığı dönemde de eserleriyle hukuk alanında başarılara imza attığını, Savaş'ın başarılarını Başsavcı olduktan sonra da sürdürdüğünü belirterek, "Ama her görevin bir sonu vardır. Bir görev ilanihaye sürmez. Sayın Başsavcı görevini başarıyla tamamlamıştır" diye konuştu. 
     


 SİYASET 















</TEXT>
</DOC>
