<DOC>
<DOCNO> 997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/siyaset/siy01.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Al 3.5 trilyonu ver partimi’ 
</HEADLINE>
<TEXT>

Anayasa Mahkemesi’ne trilyonluk yaptırımlar uygulama yetkisi gündemde 
     SALİHA ÇOLAK Ankara 

     Hükümetin, Anayasa’nın 69. maddesinde planlanan değişikliğin kapsamını daraltarak "yasadışı eylem odağı olma" tespiti için "yerel mahkeme kararı aranması" formülünden vazgeçmesiyle zor duruma düşen FP, kapatma dışında cezalar düşünülmesiyle umutlandı. Anayasa değişikliği hükümetin istediği şekilde gerçekleşirse kapatma davaları mali sonuçlar da getirebilecek. "Kapatma"ya karşı bir noktaya kadar alternatif olarak planlanan para cezasının kaynağını Hazine yardımı oluşturuyor. 
     2000’de 14.5 trilyon lira Hazine yardımı alan partilere 2001’de 18 trilyon 959.2 milyar lira verilecek. FP’nin bu seneki Hazine yardımı 3 trilyon 457 milyar lira olacak. 
     Hükümet ortakları değişiklik planını FP’nin hukukçu kurmaylarına götürdü. ANAP Grup Başkanvekili Beyhan Aslan, Şeref Malkoç ile görüştü. Malkoç FP’nin tavrını ancak metnin son şeklini gördükten sonra belirleyeceğini bildirdi. FP Kahramanmaraş Milletvekili Mustafa Kamalak dü kapatma cezasının yanı sıra Hazine yardımının kesilmesi gibi alternatif cezalar öngörülmesini olumlu karşıladı. 
     


 SİYASET 














</TEXT>
</DOC>
