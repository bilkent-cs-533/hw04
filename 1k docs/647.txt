<DOC>
<DOCNO> 647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/guncel/agun.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kozakçıoğlu'nun Olağanüstü Hal Valisi olduğu dönemde terörle mücadele için 3.5 trilyona 2 casus uçağı alınmış... 
</HEADLINE>
<TEXT>
Bu parayla pırpır değil jet alınır’ 
Sivil havacılık yetkilileri, fiberglas kanatlı bu basit uçaklara verilen parayla 8 kişilik jet bile alınabileceğini söylediler... 
     TOLGA ŞARDAN Ankara 

     Diyarbakır Hava Üssü'nde 12 yıldır yatan ve yaklaşık 3.5 trilyon liraya mal olduğu belirtilen iki casus uçağının askerlerin "olumsuz" görüş bildirmesine karşın dönemin ünlü emniyet müdürlerinin ısrarıyla satın alındığı ortaya çıktı. 
     DYP Genel Başkan Yardımcısı Hayri Kozakçıoğlu, Olağanüstü Hal Bölge Valisi olduğu dönemde terörle mücadele kapsamında kullanılmak üzere termal kameralı casus uçak alımına karar verdi. Bu amaçla yapılan ihale çalışmaları sonucunda İngiliz Asvec firmasından üzerinde termal kamera bulunan tek kişilik "Shadow - 2 Ultralight" modeli iki uçak satın alınarak Diyarbakır'a getirildi. 
     
Rakam çok abartılı      Sivil havacılık yetkilileri 2 keşif uçağı için ödenen 5 milyon doları abartılı buldu. Bir yetkili, 'orada en pahalı unsur termal kameralar. Onun da fiyatı 500 bin doları geçmez' dedi. 
     Ultralight tipi uçakların basit motorlu, fiberglas kanatlı olduğunu anlatan yetkili, şöyle devam etti 
     "Bugün 2.5 milyon dolara kullanılmış 8 kişilik jet alınabilir. İstanbul'daki özel havalimanlarında buna benzer çok uçak var. 90-100 bin dolarlık uçaklar. 
     
Komisyon Uçar Asker Uçmaz      Uçaktaki termal kameranın PKK unsurlarına karşı etkisinin gözlenmesi amacıyla yapılan deneme uçuşunun ardından komisyon, "Özellikle dağlık kesimlerde yürütülen güvenlik ve asayiş hizmetlerinde yararlı olacağı kanaatine varıldığı" görüşüyle hazırladığı rapora imza attı. Komisyon üyesi İl Jandarma Komutanı Yarbay Mehmet Özbakan ise olumlu görüş içeren raporu imzalamadı. 
     
Karadayı raporu onayladı      Uçağın alımından tam bir yıl sonra Diyarbakır'a gelen 7 kişilik askeri uzman ekibi, 17 - 19 Temmuz 1989'daki deneme sonrasında hazırladıkları raporda uçakların PKK'ya karşı kullanılmasının mümkün olmadığı görüşünü verdi. TSK uzmanlarının bu raporu, 28 Temmuz 1989'da dönemin Kara Kuvvetleri Komutanlığı Kurmay Başkanı Korgeneral İsmail Hakkı Karadayı'nın imzasıyla Jandarma Genel Komutanlığı'na gönderildi. 
     "Uçmayan uçaklar"ın akıbeti 1994'te dönemin OHAL Valisi Ünal Erkan'ın resmi yazısıyla belli oldu. Erkan, 4 Kasım tarihli yazısında hiç kullanılamayan iki keşif uçağının Emniyet Genel Müdürlüğü'nün Diyarbakır'daki Polis Hava Filo Ulaştırma Amirliği'ne devredildiğini açıkladı. 
     
Kullanıldığı yer gizli’      DYP Genel Başkan Yardımcısı Hayri Kozakçıoğlu, uçağın tanesinin 2.5 milyon dolara satın alındığının gerçek dışı olduğunu öne sürerek, "Uçaklar sembolik bedelle esas üniteye ek olarak verilmiştir. Sistemin tamamı yazıda belirtilen uçağın bir tanesinden daha ucuza alınmıştır" dedi. Uçaklardan yararlanıldığını savunan Kozakçıoğlu, şöyle devam etti "İstihbarat hizmetlerinde kullanılan sistemden nasıl ve nerede faydalanıldığı zamanı geldiğinde kamuoyuna açıklanabilir." 
     
İşte imzayı atanlar      Kente getirilen uçaklar, İngiliz firmasının uzmanlarınca uçurulurken, Kozakçıoğlu, en güvendiği mesai arkadaşlarından oluşturduğu teknik heyeti uçağın uçuşunu izlemekle görevlendirdi. Uçmayan uçaklara olumlu görüş veren imza sahipleri bugün kamuoyunun gündemindeki kişiler. Vali Yardımcısı Aydın Arslan sağlık sorunları, Emniyet Müdürü Hüseyin Kocadağ, Susurluk kazasında yaşamını yitirirken, Hanefi Avcı da Susurluk soruşturmalarıyla sık sık gündeme geldi. Necdet Menzir aktif politikadan ayrılırken, Vali Yardımcısı Ayhan Nasuhbeyoğlu halen Sinop Valisi. 
     
     HANEFİ AVCI 
Var mıydım, yok muydum hatırlamıyorum’      Uçmayan uçaklara olumlu yönde imza veren Hanefi Avcı, komisyonda olduğunu bile anımsamadığını söyleyerek, şunları belirtti " Bu kamera sisteminin gece görüşüne uygun olduğu yönünde rapor veren komisyonda ben var mıydım yok muydum hatırlamıyorum. Nasıl görüş bildirdik onu da hatırlamıyorum." 
     


 GÜNCEL 




















</TEXT>
</DOC>
