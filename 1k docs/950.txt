<DOC>
<DOCNO> 950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/ekonomi/aeko.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı sermayeyi Wolfensohn çekecek 
</HEADLINE>
<TEXT>

Dünya Bankası Başkanı James Wolfensohn, daha çok yabancı sermaye çekilmesi için düzenlecek uluslararası konferansa katılmak üzere mayıs ayında Türkiye'ye geliyor 
     Hazine Müsteşarı Selçuk Demiralp, Türkiye'nin en önemli sorunun doğrudan yabancı sermaye olduğunu, daha çok yabancı sermaye çekmek için mayıs ayında Türkiye'de düzenlenecek uluslararası konferansta, Dünya Bankası Başkanı James Wolfensohn'un konuşma yapacağını söyledi. 
     Türkiye'nin geçen yılın 10 ayında yaklaşık 1.3 milyar dolarlık doğrudan yabancı sermaye girişi kaydedildiğini hatırlatan Demiralp, bunun çok yetersiz bir rakam olduğunu vurguladı. 
     
Konferansı IFC düzenliyor      Türkiye gibi gelişmekte olan ülkelerin daha çok doğrudan yabancı sermaye çektiğini belirten Demiralp, bu çerçevede, daha çok yabancı sermaye çekmek için, mayıs ayında Türkiye'de düzenlenecek olan uluslararası konferansta Wolfensohn'un bir konuşma yapacağını bildirdi. 
     Dünya Bankası Başkanı'nın uygulanan ekonomik programa destek olduğunu kaydeden Demiralp, yabancı sermaye konusunda da bu desteğini gösterileceğini belirtti. Demiralp, mayıs ayındaki konferansın organizasyonunu da yine Dünya Bankası'na bağlı bir kurum olan Uluslararası Finans Kurumu'nun IFC gerçekleştireceğini ifade etti. 
     Türkiye'ye daha çok doğrudan yabancı sermaye çekmek için gerekli yasal düzenlemeleri bu yıl içinde çıkaracaklarını anlatan Demiralp, enflasyonun düşmeye devam etmesiyle birlikte yabancı sermaye girişinin de artacağını söyledi. 
     
Türkiye'deki en mutlu anı      Geçen yıl üç günlük bir resmi ziyaret için Türkiye'ye gelen Wolfensohn, "Uluslararası bir konferans düzenleyin. Ben de sizi desteklemek için bu konferansa katılayım" önerisinde bulunmuştu. Wolfensohn, 'Doğu Anadolu Havza Geliştirme' çalışmalarını incelemek üzere ziyaret ettiği Malatya'yı da ziyaret etmiş ve "Bu benim Türkiye'de geçirdiğim en güzel an. Burada sadece bir katılım değil, dostluk görüyorum'' demişti. 
     


 EKONOMİ 
















</TEXT>
</DOC>
