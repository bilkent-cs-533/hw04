<DOC>
<DOCNO> 295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/guncel/gun01.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne olur beni de F Tipi’ne alın’ 
</HEADLINE>
<TEXT>

İmralı'dan Serxwebun Dergisi'ne mektup gönderen Öcalan "Burada yaşam zor. Durumum F Tipi'nden daha ağır" dedi 
     BELMA AKÇURA İstanbul 

     İmralı Kapalı Cezaevi'nde kalan Abdullah Öcalan, Serxwebun Dergisi'ne gönderdiği mektupta, İmralı'daki durumundan yakınıp F Tipi Cezaevleri'ni övmenin yanı sıra, "İstesem ben de ölüm orucuna girer 100 bin kişiyi ayağa kaldırırım, ama ölüm orucu şantajdır" diyerek ölüm orucuna da değindi. 
     
Nefes darlığı çekiyor      Sağlığıyla ilgili bilgi de veren Apo, "Nefes alma sorunum var. Bunlar eskiden de vardı. PKK benim yaşamımı siyasi istismar konusu yapmamalıdır. PKK ya da Avrupa tarafı mı diyeyim, 'Öcalan'a bir şey olursa intikam alırız, ölür veya hastalanırsa, şöyle yaparız' dememelidir" dedi. 
     
Kışlalı okuyun      PKK lideri sözlerine şöyle devam etti "Bunları yapmak yerine Atatürkçülüğün özünü anlayın. Ahmet Taner Kışlalı'nın Atatürk ve Demokrasi kitabını okuyun. Biz Türkiye'nin birliğinden yanayız, ayrılığından değil." 
     
Konuşturun      Yunanistan konusuna da değinen Öcalan, "Ayrıntılı bir şey söylemeyeceğim, bu hususu şubatta değerlendiririm. Ancak Simitis, Pangalos, Kalenderis, Kostulas, ve Baby, başlarına bir şey gelmeden konuşturulmalı." 
     
Batman yüreğini sızlatmış      "Diyarbakır ve Batmanlı kadının çok sorunu var" diyen Öcalan, "New York Times bile bunu işliyor. Sizde vicdansızlık var. Yüz kişinin ölümü ciddi bir olaydır. Benim yüreğim buna katlanamaz" sözleriyle 'üzüntüsünü' dile getirdi. 
     


 GÜNCEL 






















</TEXT>
</DOC>
