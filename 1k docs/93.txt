<DOC>
<DOCNO> 93 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sondun12.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman fahişelerinin yıllık geliri 6,5 milyar euro... 
</HEADLINE>
<TEXT>

     Almanya'da fahişelik, 1 Ocak 2002 tarihinden itibaren yasallaşıyor. 
     Yılbaşında yürürlüğe girecek yeni yasayla birlikte, sokak kadınları da yasal olarak kendilerini sosyal güvence altına alabilecekler. 
     Almanya'da yapılan bir araştırmanın sonuçlarına göre, ülkede bulunan 400 bin sokak kadınının her gün 1 milyon 200 bin müşterisi oluyor ve bu kadınlar, her yıl toplam 6 milyar 400 milyon euro gelir elde ediyor. 
     Fahişelerin yüzde 64'ü bar, kulüp ve genelevlerde, yüzde 12'si ''tele kız'' olarak çalışıyor. Araştırmaya göre, sokaklarda çalışan yüzde 24 oranındaki kadınların 3'te 1'i ise uyuşturucu bağımlısı. 
     Stuttgart Vergi Dairesi Başkanı Erwin Küster, bugüne kadar sokak kadınlarının zaten vergi ödemekle yükümlü olduğunu, ancak sosyal güvenceleri olmadığı için çoğunun vergi ödemediğini belirtti. 
     Küster, yeni yasanın yürürlüğe girmesiyle birlikte fuhuş sektöründe de kontrolleri artıracaklarını söyledi. 
     Leipzig Çalışma Dairesi görevlilerinden Hermann Leistner de, geçen 3 yıl içinde en az 1 yıl çalışmış ve sosyal sigorta parası ödemiş 
     sokak kadınlarının da bundan böyle işsizlik parası alabileceğini söyledi. Leistner, ''Sokak kadınlarının da gerektiği takdirde işsizlik parası alacağını düşünmek garip'' dedi. 
     






</TEXT>
</DOC>
