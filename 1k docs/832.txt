<DOC>
<DOCNO> 832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/guncel/gun04.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Alem’ Kızılay’ı sarstı 
</HEADLINE>
<TEXT>

Yönetim kurulu aldığı genel kurul kararından erteleyince bir grup Kızılay yöneticisi kongre ilanı verdi 
     AYDIN HASAN Ankara 

     Kızılay’daki seks skandallarını anlatan mektuplar kamuoyuna yansıyınca, yeniden seçilme hesapları yapan yönetim, 13 - 14 Ocak’taki olağanüstü kongreyi son anda iptal etti. 
     Kızılay Genel Merkez Kurulu GMK , aralıktaki toplantıda, oy birliğiyle olağanüstü kongrenin yapılması ve 30 üyeli GMK için seçime gidilmesi kararı aldı. Ertan Gönen’in başkanlığında geçen 22 Aralık’taki yönetim kurulu toplantısında varılan karar şöyle 
     "13 - 14 Ocak 2001 tarihinde yapılacak olağanüstü genel kongre gündeminin bir gün süre ile Türkiye, Sabah ve Hürriyet gazetelerinin Türkiye nüshalarında ilan edilecek." 
     GMK üyesi Rasim Akdoğan’ın dernek binasındaki seks skandalına da yer verdiği mektubunun kamuoyuna yansıması ise Kızılay yönetimini, yeniden seçilme konusunda endişelendirdi. Genel Başkan Gönen, bu gelişme üzerine kendisinin de imzası bulunan kararı uygulamaktan vazgeçti. 
     
Nisan’a erteledi      Yönetimde kalmak için taktik arayışına giren Gönen, yalnızca 10 GMK üyesinin değişeceği nisandaki olağan kongreyi gündeme getirdi. Gönen’in kongre ilanını vermemesi ve hazırlıkları askıya alınması üzerine Denetçiler Kurulu Başkanı Günay Aksoy ile bazı GMK üyeleri, paralarını ceplerinden ödeyerek gazetelere ilan verdi. İlan, Kızılay yönetiminde kongre kavgasını daha da şiddetlendirdi. 
     Gönen, dün bir açıklama yaparak olağanüstü kongre kararına ilişkin ilanın doğru olmadığını söyledi. Kızılay’ın çalışamaz hale getirildiğini söyleyen Gönen, Kızılay’ın olağan kongresinin nisanda gerçekleşeceğini, 2 ay önce olağanüstü bir kongre yapmanın gereksiz olduğunu belirtti. 
     Gönen, olağanüstü kongrenin toplanması için 30 kişiden oluşan Merkez Kurulu üyelerinin tümünün istifa etmesi ya da 40 - 50 kişinin imzasının gerektiğini belirterek, şöyle konuştu "İmzalar toplandı, ancak biz bu imzaların doğru olmadığı gerekçesiyle mahkemeye başvurduk. Eğer sıkıntı varsa tüm merkez kurulu üyeleri istifa edelim’ dedik ama üyelerin bir bölümü, haklı olarak istifa etmeyeceklerini söylediler. Bu nedenle de olağanüstü kongre şartları oluşmadı." 
     


 GÜNCEL 
























</TEXT>
</DOC>
