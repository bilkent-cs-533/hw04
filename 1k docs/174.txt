<DOC>
<DOCNO> 174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/siyaset/siy07.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mekke’den canlı yayına katıldı... 
</HEADLINE>
<TEXT>

     ANKARA ANKA 

     Kapatılan RP’nin yurt dışına kaçan yasaklı milletvekili Şevki Yılmaz, perşembe günleri internette canlı yayına çıkıyor. Yılmaz, Ramazan Bayramı’nın ikinci günü, Umre için gittiği Mekke’den canlı yayına katıldı. 
     New York’tan telefonla aranan Yılmaz, canlı yayına katılanların sorularını yanıtlarken, ramazan ayının şeytanın zincirlendiği bir ay olduğunu söyledi. Şeytanın kalan 11 ayda acımasızca saldırılarını sürdüreceğini ifade eden Yılmaz, "Türkiye için şeytanın saldırılarına gerek kalmıyor. Şeytan adına görev üslenmiş birtakım medya provakatörleri bu görevi yerine getiriyor" dedi. 
     
Bir saat düşünsünler      Müslümanların "uyanık" olması gerektiğini ifade eden Yılmaz, sözlerini şöyle sürdürdü "Allaha şükürler olsun bunca saldırılara rağmen dimdik ayaktayız, yıkılmadık,yıkılmayacağız ve yolumuza devam ediyoruz." Sosyalistleri, devrimcileri, komünistleri de Kuran okumaya davet eden Yılmaz, bu kişilerin bir saat oturup düşünmeleri halinde kendilerine hak vereceklerini ifade etti. 
     


 SİYASET 
















</TEXT>
</DOC>
