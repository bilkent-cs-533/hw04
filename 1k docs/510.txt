<DOC>
<DOCNO> 510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/spor/spo03.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyo’da alkışlarla 
</HEADLINE>
<TEXT>

Dünya Karması forması giyen Emre ile Babangida 90, Bülent 45 dakika görev yaptı 
     2002 Dünya Kupası’na ortaklaşa ev sahipliği yapacak olan Güney Kore ve Japonya’nın yıldız futbolcularından oluşan karma ile Dünya Karması arasında Japonya’da oynanan ve 1 - 1 berabere biten özel maçta, Galatasaraylı Emre, Bülent ile Gençlerbirliği’nden Babangida forma giydi. 
     Yokohama Stadı’nda 50 bin kişinin izlediği karşılaşmada, iki kez kaleyi yoklayan Emre ve Babangida 90 dakika boyunca görev yaptı. İlk yarıda oynayan ve defansta rakiplerine göz açtırmayan Bülent, ikinci yarıda yerini Brezilyalı Santos’a bıraktı. 
     Japonya - Güney Kore Karması’nın golünü 17. dakikada serbest vuruştan Güney Koreli Ko JongSu, Dünya Karması’nın golünü ise 72. dakikada Hırvat Prosinecki kaydetti. Jardel’in davetli olduğu halde sakatlığı nedeniyle yer almadığı maçta Türkiye, Brezilya ve Arjantin ile birlikte üçer futbolcuyla Dünya Karması’na liginden en fazla futbolcu gönderen ülke oldu. 
     
Ağustos’ta Galatasaray      ULUSLARARASI Futbol Tarihi ve İstatistikleri Federasyonu’nun IFFHS 2000 değerlendirmesinde Galatasaray, Ağustos ayının en başarılı takımı oldu. IFFHS’nin 2000’nin en iyi takımı sıralaması ise 8 Ocak’ta açıklanacak. Bu arada 1999’ı 89. tamamlayan Beşiktaş, 2000’deki performansıyla 54 sıra birden yükselerek, 35. sırada yer aldı. Trabzon 138, Fenerbahçe ise 160. oldu. 
     
Aylara göre birinciler Ocak Corinthians Brezilya Şubat Bayern Münih Almanya Mart Barcelona İspanya Nisan Arsenal İngiltere Mayıs Boca Juniors Arjantin Haziran Mineiro Brezilya Temmuz Cruzeiro Brezilya Ağustos GALATASARAY TÜRKİYE Eylül Arsenal İngiltere Ekim Anderlecht Belçika Kasım Spartak Moskova Rusya Aralık Vasco da Gama Brezilya      
     


 SPOR 





















</TEXT>
</DOC>
