<DOC>
<DOCNO> 797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/sontur22.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemer'deki gemi kazasında ölü sayısı 10'a çıktı 
</HEADLINE>
<TEXT>

     Kemer'de yılın ilk günü meydana gelen gemi kazasında ölenlerin sayısı 10'a yükseldi. 
     Cumhuriyet Savcısı Umur Asrav'dan alınan bilgiye göre, kazadan sonraki günlerde, kazanın meydana geldiği Kiriş Mevkii'nde, sahilden ve deniz üstünden toplanan ceset ve ceset parçalarına Antalya Devlet Hastanesi Morgu'nda otopsi yapıldı. Otopsi sonucu, parçalar arasında bulunan bir bacağın, diğer cesetlerden farklı özellikler taşıdığı ve bir başka kişiye ait olduğu belirlendi. 
     Savcı Asrav, böylece kazada ölenlerin sayısının resmi olarak 10'a yükseldiğini bildirdi. Kazanın meydana geldiği 1 Ocak günü 4 mülteciye ait ceset kıyıya vurmuş, daha sonraki günlerde yapılan arama çalışmalarında bulunan ceset ve ceset parçalarıyla, ölü bulunanların sayısı 9'a yükselmişti. 




</TEXT>
</DOC>
