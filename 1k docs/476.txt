<DOC>
<DOCNO> 476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/guncel/gun01.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç "X - Ray ötmedi" 
</HEADLINE>
<TEXT>

Emniyet Genel Müdürü Turan Genç "Kamera yok. Cihazın neden çalışmadığına bakıyoruz. Terör her yerde olabilir" 
     İSTANBUL Milliyet 

     Emniyet Genel Müdürü Turan Genç, intihar saldırısı düzenleyen teröristin sansasyonel olması için Şişli İlçe Emniyet Müdürlüğü makamını seçmiş olabileceğini belirterek, "Emniyet Müdürü'nün makam şoförü Naci Canan Tuncer, şüphelenerek militanı durdurmuş. Panikleyen militan da fünyeyi patlatmış" dedi. 
     Genç, İstanbul Emniyet Müdürü Kazım Abanoz'la birlikte Vatan Caddesi'ndeki Emniyet Müdürlüğü'nün bahçesinde düzenlediği basın toplantısında soruları şöyle cevaplandırdı 
     Olay nasıl gerçekleşti 
     - X - Ray'dan geçmiş. Dinamit lokumu kullanılmış. Cihaz ötmemiş. Fünyenin ötmesi gerek, neden ötmediği belirlenmeye çalışılıyor. Ön kapıdan girmiş. Kimlik bırakıp bırakmadığı belirlenememiş. Polis kıyafeti yok. Temiz ve düzgün giyimli. Asansörle dördüncü katta çay ocağı ve bekleme yeri gibi kullanılan kısıma girmiş. Burada Emniyet Müdürü'nün makam şoförü Naci Canan Tuncer, şüphelenerek militanı 'Kimi arıyorsunuz ' diye durdurmuş. Panikleyen militan fünyeyi patlatmış. 
     Saldırıyla ilgili ayrıntı var mı 
     - Kişinin yaptığı planı ancak kendisi bilebilir. O da öldüğü için gerçek niyetinin ve hedefinin ne olduğunu bilemiyoruz. Sansasyonel olsun diye Emniyet Müdürü makamını seçmiş olabilir. Yoksa ilk girişte de patlatabilirdi. 
     Fünye mi, kumanda mı kullanıldı 
     - Fünye 
     Güvenlik kamerası kaydı var mıydı 
     - Kamera sistemi yok. Görüntü alınamadı. DHKP -C militanı. Kimliği parmak izinden tespit edildi. Üzerinden herhangi bir belge çıkmadı. Canlı bombayı sadece PKK kullanmaz. Diğer örgütler de benzer yöntemleri kullanabilir. 
     Neden kamera yok 
     - Teknik yönde çalışma yapıyoruz. Bunlar para ve bütçe meselesi. Terörle mücadele yapılan büyük illerde kamera sistemini mutlaka uygulayacağız. 
     Neden Şişli İlçe Emniyet Müdürlüğü hedef seçildi 
     - Terör her zaman her yerde olabilir. Bir örgüt terör eylemlerini elemanlarına her yerde yaptırıyor. Bunu cezaevinde de yaptılar. Kendi arkadaşlarını tiner dökerek yaktılar. 
     Saldırı ihbarı var mıydı 
     - Polis bu yönde saldırılar nedeniyle alarma geçirilmişti. Ama maalesef böyle bir saldırı gerçekleşti. Önüne geçilemedi. Şimdi burada bir toplantı yapıyoruz. Dışarıdan koşarak gelen bir canlı bomba olabilir. Duyarlı ve dikkatli olmalıyız. 
     İhmal var mı 
     - İhmale ihtimal vermiyorum ama bu yönde araştırmalar yapmak için iki başmüfettiş görevlendirildi. Onlar detaylı araştırma yapacaklar. 
     Nasıl dördüncü kata kadar çıkabildi 
     - Bu katta, Emniyet Müdürü'nün makam odasının yanısıra gelen - giden evrağın kaydedildiği idari büro da var. O yüzden, müdürlükte işi olan her vatandaş bu kata çıkabiliyor. 
     
Saldırgan üniversite öğrencisi çıktıİSTANBUL Milliyet 
     İntihar saldırısında parçalanarak ölen yasadışı DHKP - C örgütü üyesi Gültekin Koç 23 hakkında iki davadan üç yıl dokuz ay hapis cezası bulunduğu bildirildi. 
     9 Nisan 1977'de Erzincan Çayırlı ilçesinde doğan Koç'un ailesi, 20 yıl önce İstanbul'a göç etti. İlk ve orta öğrenimini Esenler'de yaptı. Sakarya Üniversitesi İnşaat Mühendisliği Bölümü'ne devam ederken, 1 Mayıs 1996'daki olaylar sırasında gözaltına alındı. Tutuklanarak cezaevine konuldu. Süresiz açlık grevine katıldıktan sonra tahliye oldu. 
     26 Nisan 1997'de Sakarya'da duvarlara yasadışı afiş yapıştırırken yakalandı. 1 Mayıs'ta çıkarıldığı mahkemede, tutuksuz yargılanmak üzere serbest bırakıldı. Bu tarihten sonra ortadan kayboldu. 
     Bütün yurtta aranan Koç'un bu dönemde İsviçre'de kaldığı belirtildi. Yurtdışından aldığı talimatla İstanbul'da intihar saldırısı gerçekleştirdiği öne sürülen Koç'un, sahte kimlikle Türkiye'ye girdiği tahmin ediliyor. 
     Çayırlı Kaymakamı Latif Memiş, "Ölen teröristin köyünde şu anda iki hane bulunuyor. Jandarma kayıtlarında asker kaçağı ve terörist olarak geçmekte ve aranmaktaydı" dedi. 
     
Etler otobüse yapıştı      Canlı bomba eyleminde savrulan et parçaları binadan 20 metre uzaklıktaki duvarlar ile çevredeki otomobillere kadar ulaştı. 
     Görgü tanığı Mustafa Bektaş, saldırıdan hemen önce binanın önünden yolun karşısına geçmeye çalıştığını anlatarak, bu sırada büyük bir patlama olduğunu söyledi. Patlamanın şiddetiyle yere düştüğünü belirten Bektaş, şunları söyledi 
     "Patlama anında her yer ana - baba günü gibiydi. Yere düşmeseydim, patlamanın etkisiyle yerinden fırlayan pencere parçası bana çarpacaktı. Ancak o sırada yoldan geçen belediye otobüsünün üzerine düştü. Savrulan et parçaları belediye otobüsüne yapıştı." 
     Olay yerine yakın çevre esnafı da, bugüne kadar hiç duymadıkları bir gürültüde patlama olduğunu belirterek, bir süre korkudan dışarı çıkamadıklarını anlattılar. 
     
'Naci'm, hani dokuz canlıydın'İSTANBUL Milliyet 
     Şehit polis memuru Naci Canan Tuncer'in 39 eşi Halise Tuncer, eşinin öldüğüne inanmak istemiyor. 
     Naci Canan Tuncer, Şırnak'tan Atatürk Havalimanı'na tayin olmuştu. Üç yıl önce de Şişli İlçe Emniyet Müdürlüğü'nde göreve başlayan Tuncer, makam şoförlüğü yapıyordu. 
     16 yıl önce Halise Tuncer'le evlenen Tuncer'in lise birinci sınıfa giden Ogün 15 ve ilkokul ikinci sınıf öğrencisi Ozan 8 isimli iki oğlu bulunuyor. 
     Güngören'de oturan Tuncer, emekliliğe hak kazanmasına rağmen oğlunun liseyi de bitirmesi için iki yıl daha görev yapmayı planlamıştı. 
     Sürekli gözyaşı döken Halise Tuncer, dayısının oğlu olan eşinin "bir karıncayı bile incitmeyen" kişiliğe sahip olduğunu belirtti. 
     Eşinin sabah işe, kötü bir şeyler olacağını hissetmişcesine "Kalbim ağrıyor" diyerek ve sıkıntılı bir şekilde gittiğini, bu yüzden çok üzüldüğünü anlatan Halise Tuncer, "Naci, hani sen hep dokuz canlı olduğunu söylerdin. Bana bir şey olmaz derdin. Sana vuranların elleri kırılsın. Seni bana göstersinler yiğidim. Melekti, o bir melekti. Kanun olsaydı, bunlar başımıza gelmezdi. Türkiye'de kanun yok ki..." dedi. 
     
'Şimdi beni kim arayacak'      Cep telefonundan kendisini arayan tek kişinin eşi olduğunu vurgulayan Halise Tuncer, "Bugün beni hiç aramadı. Şimdi beni kim arayacak " diye isyan etti. 
     


 GÜNCEL 















</TEXT>
</DOC>
