<DOC>
<DOCNO> 372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/guclu.html </URL>
<DATE> 2001/01/03/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ödev nasıl olmalı 
</HEADLINE>
<TEXT>

     Ödev verilmeli mi, verilmemeli mi 
     Uzun süre bu tartışıldı. 
     Sonuçta kazanan taraf verilmeli diyenler oldu. 
     Şu anda tartışılan konu ise ödevin nasıl olması gerektiği. 
     28'den 40'ıncı sayfaya kadar oku özetini çıkar, 50 problem çöz şeklinde mi olmalı yoksa araştırma projeleri şeklinde mi 
     Öğretmenlerin çoğu hala klasik ödevden yana. Öğrenci derse hazırlanarak gelsin bahanesi adı altında sayfalarca ödev vermeye devam ediyorlar. 
     Yenilikçi öğretmenlerin ödev anlayışı ise bağımsız araştırma projeleri yönünde. Ödevler kitaba bağlı değil, tamamen araştırmaya yönelik olsun istiyorlar. Amaç öğrencinin tek kaynaktan değil, farklı kaynaklardan yararlanmasını sağlamak. Ödevler bazen bir kütüphane, bazen bir işyeri ya da meslek araştırması şeklinde olabiliyor. Sonuç olarak öğrenilen bilgilerin pekiştirilmesi ve hayata uyarlanması açısından ödev elbette gerekli. Ama yöntemi çok önemli... 
     
Yurtdışı burs sınavı      Yurtdışında mastır ya da doktora yapmayı düşünenler için başvurular nihayet başlıyor. Yüksek öğretim kurumları ve ÖSYM'de görevlendirilmek için yurtdışına gönderilecek olan üniversite mezunlarının başvuruları 8 19 Ocak günleri arasında gerçekleşecek. Başvuru kılavuzları üniversite rektörlüklerinden alınabilecek. 
     Konu hazır yurtdışına gönderilen öğrencilerden açılmışken, YÖK'e, MEB'e ve Maliye Bakanlığı'na sormak istiyorum Son 10 yılda yurtdışına burslu olarak kimler gönderildi Ne kadarı geri döndü Kaçı eğitimini yarıda bıraktı Dahası harcanan milyonlarca doların ne kadarı tahsil edilebildi Bu konuda yapılacak ciddi bir araştırma, çok ciddi skandalları ortaya çıkartacaktır... 
     
Anadolu'daki üniversiteler      En son, rektörlük seçimleriyle gündeme gelen üniversiteler yine unutuldu gitti. Ama hala fokur fokur kaynamaya devam ediyorlar. Her biriyle ilgili akıl almaz iddialarla dolu dosyalar geliyor. Bunları araştırması gereken YÖK'te ise derin bir sessizlik var. Önümüzdeki günler, önemli operasyonlara gebe. Başbakan ve Cumhurbaşkanı'nın çoktan ipini çektiği Gürüz, görevde mi kalacak, yoksa gidecek mi Bu konuda bu ay içerisinde çok önemli gelişmeler olabilir... 
     
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
