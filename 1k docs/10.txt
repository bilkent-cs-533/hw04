<DOC>
<DOCNO> 10 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/ekonomi/eko04a.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’e MHP’den sorumluluk’ golü 
</HEADLINE>
<TEXT>

Kamudaki bankacıların sorumluluğunu sınırlayan madde reddedildi 
     HARUN GÜREK Ankara 

     Mali sektöre olan borçların yeniden yapılandırmasını öngören tasarının Plan Bütçe Komisyonu görüşmelerinde Devlet Bakanı Kemal Derviş’in istediği kamu bankaları yöneticilerinin sorumluluğunu sınırlayan madde reddedildi. 
     Kredilerin yeniden yapılandırılmasında kamu ve fon bankalarının yöneticilerinin cezai sorumluluğunu sınırlayan madde Komisyon Başkanı Metin Şahin ve partilerin temsilcileri arasında üç saat süren görüşmede yeniden yazıldı. DSP Milletvekili Masum Türker’in yazdığı maddenin kamu bankacıları hakkında dava açmayı daha da zorlaştırması tepki topladı. ANAP Milletvekili Yaşar Topçu ile DSP Milletvekili Ramis Savaş, bunun Anayasa’ya aykırı olduğunu söyledi. 
     Derviş, ise Türkiye’deki hukuk sisteminin ayrıntılarını tam bilmediğini belirterek, "Her gün önüme bir, iki dosya geliyor. Hepsi ekonomik anlayış ile hukuk sistemi arasındaki çelişkiyi yansıtıyor. Bu dosyalar nedeniyle kamu bankaları yöneticileri, reel sektöre istenen desteği veremeyecek." 
     
     MHP’lileri şik yet etti 
     Önerge 16 - 10 oyla reddedilerek, madde tasarıdan çıkartıldı. MHP söz konusu maddenin tasarıdan çıkarılması için blok olarak "evet" oyu kullandı. DSP, ANAP muhalefet grupları da oylamada bölündü. Derviş, maddenin genel kurulda düzelmesini umduğunu belirtti. Gazetecilerin yanına gelen Derviş, "MHP Grubu’nun tamamının red oyu kullandığının farkındayım ve bunu böyle yazmanızı istiyorum" dedi. 
     



 EKONOMİ 


















</TEXT>
</DOC>
