<DOC>
<DOCNO> 68 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/yazar/bila.html </URL>
<DATE> 2001/12/29/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Avrupa'nın teröristi 
</HEADLINE>
<TEXT>

     Avrupa Birliği terör örgütü listesini açıkladı. 
     Ankara'nın merak ettiği bu listede PKK, DHKP - C gibi terör örgütlerine yer verilip verilmeyeceğiydi. 
     Avrupa, listeye bu örgütleri koymadı. 
     PKK ve DHKP - C'yi terör örgütü saymadı. 
     Avrupa'nın bu yaklaşımı, terör gibi bir konuda bile çifte standart kullandığının en açık kanıtı. 
     Tabii Avrupa'nın bu yaklaşımı sürpriz sayılmaz. Bugüne kadar Türkiye'ye karşı terör örgütlerini destekleyip korumuş olan Avrupa'nın bu yaklaşımını, 11 Eylül de değiştirmiş görünmüyor. Türkiye'ye karşı faaliyet gösteren terör örgütlerinin, Avrupa'nın gözünde terör örgütü olmadığı bir kez daha anlaşıldı. 
     Ne 11 Eylül'den sonra terörle mücadele konusunda oluşan uluslararası dayanışma ve koalisyon anlayışı, ne de Türkiye'nin bu mücadeleye verdiği destek, Avrupa'yı Türkiye karşıtlığından döndürmüş. Aynı yerde durmakta ısrar ettikleri anlaşılıyor. 
     Terörün uluslararası tanımının yapıldığı bir dönemde, Avrupa, bu yaklaşımıyla, "senin teröristin, benim teröristim" gibi bir ayırım içinde olduğunu gösterdi. 
     Avrupa 30 bin cana mal olmuş bir örgütü "terör örgütü" saymıyorsa, 11 Eylül'den sonra terörle mücadele konusunda verdiği söze nasıl inanacaksınız 
     Avrupa Birliği'nin bu tavrı ne anlama geliyor 
     Bunun açık bir siyasi tavır olduğu ortada. Avrupa, Türkiye'ye karşı faaliyet gösteren terör örgütlerine bu kararıyla siyasi desteğini bir kez daha yinelemiş oluyor. 
     Türkiye'nin Avrupa Birliği'ne girebilmek için samimi çabalarını yoğunlaştırdığı bir dönemde karşılaştığı bu soğuk tutum, kayıtsız - koşulsuz Avrupacı olanlara da ders olmalı. 
     Avrupa'nın desteklediği ve terör örgütleri ile siyasi uzantılarının gündemde tutmaya çalıştığı bütün talepleri demokrasi ve insan haklarının gereği sayanların bu tutum karşısında bir kez daha düşünmeleri gerekiyor. 
     Avrupa terör konusunda bile Türkiye'ye karşı sürdürdüğü "iki yüzlü" tutumunu 11 Eylül'e rağmen sürdürmekte bir sakınca görmüyor. 
     Avrupa'nın "öteki yüzü"nü bir türlü görmek istemeyenlerin bile durup düşünecekleri bir durum bu... 
     
     







Yeni yıl, iyi yıl 


Cereyan çarpar 


Avrupa'nın teröristi 


Siyaset 2002'de yeni yüzler... 


Mutluluğun Tibet sırrı 


Peki bu fıkralar kimin .. 


İzmir üniversite kenti oluyor 


2001'de dış politika 


Neden doğru insana aşık olamıyoruz 


Roman başka gerçek başka... 


Umutların inşa yılı 


Bankaların sermaye yeterlilik yasası kırpılıp kuşa döndü 


İzah zor, işler karıştı 


Afganistan'a bu, düşkünlük de ne 


2002’de iş ve ekmek yine aslanın ağzında 


</TEXT>
</DOC>
