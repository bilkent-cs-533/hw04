<DOC>
<DOCNO> 172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/siyaset/siy05.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekil, orduevi kapısını açamadı 
</HEADLINE>
<TEXT>

Ankara Sıhhıye Orduevi’ne alınmayan DSP milletvekili İsmail Aydınlı’nın soru önergesine "ret" cevabı verildi 
     ANKARA Milliyet 

     DSP İstanbul Milletvekili İsmail Aydınlı, AnkaraSıhhiye Orduevi’ne alınmaması üzerine verdiği soru önergesinden de "ret" yanıtı aldı. 
     Sıhhiye Orduevi’ne girişi kapıdaki askerler tarafından engelllenen Aydınlı, yasağı TBMM gündemine getirdi. Milli Savunma Bakanı Sabahattin Çakmakoğlu tarafından yanıtlanması için verdiği soru önergesinde Aydınlı, milletvekillerinin orduevlerine girişine konan yasağın gerekçesini ve kaldırılıp kaldırılmayacağını sordu. 
     Bakan Çakmakoğlu imzasıyla Aydınlı’ya geçen hafta gönderilen yanıtta askeri sosyal tesislerin silahlı kuvvetler mensupları arasındaki dayanışmayı arttırmak için kurulduğu anımsatılarak, bu tesislerden istifade edecek personelin TSK İç Hizmet Yönetmeliği’nin "Ordu evleri ve askeri garnizonlar" başlıklı 664. maddesi ile düzenlendiğini belirtildi. Çakmakoğlu, milletvekillerinin orduevlerine giriş yasağının ileride kaldırılmasının da düşünülmediği belirtdi. 
     


 SİYASET 
















</TEXT>
</DOC>
