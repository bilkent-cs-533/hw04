<DOC>
<DOCNO> 170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/siyaset/siy02.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Apo hassasiyeti’ istedi 
</HEADLINE>
<TEXT>

Bahçeli, "Aynı hassasiyetin Anayasa Mahkemesi’nce de ortaya konulacağını düşünmekteyiz" dedi 
     ANKARA Milliyet 

     MHP Genel Başkanı ve Başbakan Yardımcısı Devlet Bahçeli, af yasası kapsamının Abdullah Öcalan’ın da yararlanabileceği şekilde genişletilmesine ilişkin değerlendirmeler konusunda, "Eşitlik kavramı içinde bazı konulara hassasiyet göstermemiz gerektiğine inanmaktayız. Bu inancımızın Anayasa Mahkemesi tarafından da ortaya konulacağını düşünmekteyiz" dedi. 
     Vatanı bölmeye yönelik suç işlemiş bir kişi ile toprak ihtilafı nedeniyle cezaevine düşenler arasında önemli fark olduğunu dile getiren Bahçeli, "Nizip’te baklava çalan bir gencin cezaevine girmesiyle, bankaları boşaltıp Türkiye’yi soyup soğana çevirenler arasındaki farkı görmeliyiz" diye konuştu. 
     


 SİYASET 
















</TEXT>
</DOC>
