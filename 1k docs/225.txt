<DOC>
<DOCNO> 225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/yazar/sazak.html </URL>
<DATE> 2001/01/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yılbaşı ateşi 
</HEADLINE>
<TEXT>

     Sınır tanımayan aksilikler vardır, aya bile gitseniz sizi bulur. Bizimki de o hesap. 
     Yeni yıla Washington’da girelim dedik her şeyin yolunda gitmesine fena halde içerleyen bir kültürden geldiğimiz için adeta "kış uykusu"nda olan ABD başkentindeki hava fazlasıyla durgundu. Onların Noel’iyle bizim bayram birleşince Washington tümüyle tatile girdi, Bush’un kızının apandisit sorunu da haber yapıldıktan sonra yaprak bile kımıldamaz olmuştu. 
     Eh, milenyumu "krizölerle devirdikten sonra Georgetown’da aylaklık yapmak, M Street’in etnik mutfaklarını keşfetmek, internete karşı kahramanca direnen kitapçılarda dolaşırken kahve yudumlamaktan güzel terapi ne olabilirdi ki .. Sinema keyfini de eklemeliyiz. 
     Terslik, Marquıs de Sade filmiyle başladı dersek Serdar Turgut’a ayıp etmiş olur muyuz 
     Romanın en "ateşli" sayfaları koğuşlar arası iletişimle - kulaktan kulağa - yayılarak dışarı sızdırılıyordu ki, tedavi nedeni yangın çıkarma olan birini "fire" sözcüğü delirtmeye yetti. Koca hastaneyi yaktılar Neron’dan bu yana çözülemeyen bir durum Roma’yı da yakmışlar ama 21. yüzyılda artık böyle çılgınlıklara yer yok diyerek sinemadan ayrıldık. 
     Sabaha karşı, başka bir çılgınlıkla uyanacağımızı elbette bilemezdik. Anlatalım 
     2001’in yükselen akımı yoga ve ona bağlı tütsülerin yanı sıra mum patlaması yaşanıyor, ABD’de... Her renk ve kokuda mumlar 
     Saat 04.30. 
     Kaldığımız apartmanda yangın alarmı çalıyor. 
     Ayşe ve ben depremden antrenmanlıyız gözünü sevdiğimin memleketimin felaketlerinden biri mi diye yataktan fırlarken, Onur üniversitede bu tür tatbikatlara alışmış "cool" bir tavırla, "Dışarı çıkmamız gerekiyor" talimatı veriyor. Normalde "bize bir şey olmaz" dememiz gerekirken, susmayan alarmın kötü haber verdiğini anlamamıza birkaç saniye yetiyor. 
     Bulunduğumuz kat yanıyor ve dumanlar koridoru sarmak üzere. 
     Yangın diyen dairesinden fırlıyor, insanlar çığlık çığlığa, film değil gerçek ve Washington’da konuk olduğumuz apartmanın dokuzuncu katından aşağıya inmeye çalışıyoruz. Yoğun dumanda boğulmamak ve bir an önce yangın merdivenine koşmak durumundasınız. Kapkara ortamda alevlerin hangi yönden geleceğini kestirmek güç. Şans bizden yana, dokuz katı inmek birkaç dakika sürmüyor. 
     İtfaiye ekipleri de süratle müdahale ediyor alevler tümüyle sarmadan katta mahsur kalanlar kurtarma merdivenlerinden aşağı indiriliyor. 
     Binada daha çok üniversiteli gençler ve emekliler yaşıyor. Türk öğrenciler de var. Winsconsin Caddesi’nin o bölümü trafiğe kapanıyor. Televizyonlar, sokakta bekleyen yangınzedeleri haber yapıyor. Yaşlı bir kadının ölümcül vaziyette hastaneye kaldırıldığı bildiriliyor. Hayata dönüş 4 - 5 saat sonra gerçekleşiyor. Büyükelçilik bayram tatilinde, telefonlar "telesekreter"e bağlanmış, kimse yok Rehberden KKTC telefonunu buluyoruz açılıyor, "yavru vatan" da olmasa Türkiye Cumhuriyeti’yle iletişim kuramayacağız. 
     Amerikalı kat görevlisinin gözü kara, polis atlatıp dokuzuncu kattan laptop bilgisayarı getirmeyi başarıyor. Sokaktaki telefondan İstanbul’a bağlanıyoruz. 
     Yılbaşı mumu saman alevi gibi değil, az daha Washington’da haber oluyorduk. 2001’e ateşli giriyoruz. 
     
     





2001 yılı 


Anna ile Bambi 


Bayram Gazetesi 


GİTMİYORUM 


Düş kırıklıkları değil, yaşama sevinçleri... 


Sivil itaatsizlik ve sanayicinin isyanı 


Tatil bitti diye üzülmeyin 


2001'in falı 


Dilekler ve gerçekler... 


Yılbaşı ateşi 


Parfümde kimyasallar nedense göze batmaz 


"Fakirleşerek" iç açığı, "dilenerek" dış açığı kapatacağız 


</TEXT>
</DOC>
