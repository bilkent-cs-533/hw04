<DOC>
<DOCNO> 902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yazar/pulur.html </URL>
<DATE> 2001/01/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Balalayka"nın hüznü... 
</HEADLINE>
<TEXT>

     BİR konunun, bir olgunun, ne kadar müsait, elverişli olursa olsun, rezil etmeden, pespaye etmeden, insanı küçültmeden, çıtayı yüksek tutarak, sinemaya aktarılacağını, Ali Özgentürk'ün "Balalayka" filminde görebilirsiniz... 
     Zaten Ali Özgentürk, filmin adına "Nataşa" değil de "Balalayka" diyerek niyetini belli etmiş... 
     
     RUSYA'dan bir otobüs dolusu, güzel kadın Türkiye'ye geliyor. 
     Niçin 
     Fuhuş yapmak için... 
     Böyle bir konuyu, birilerinin, eski piyasa erbabından birinin film yaptığını düşünün, filmin her sahnesi kim bilir, kaç numaralı kerhanenin odalarına dönerdi... 
     Oysa filmde, Türkiye'ye fuhuş yapmaya gelen Rus kadınları, insana sadece hüzün veriyor. 
     Çöken sistemin, uygulamanın, insanları düşürdüğü hallerin hüznü... 
     Sistem onları okutmuş, doktor yapmış, balerin yapmış, tiyatro oyuncusu yapmış, lakin sistem çökünce, bu insanlar, ancak fuhuş yaparak yaşamak zorunda kalmışlar. 
     
     "DAR Alanda Kısa Paslaşmalar" filminin başoyuncusu Hacı, "Hayat, futbola benzer" der. 
     "Balalayka"nın Türk oyuncularından "Gemici" de "Hayat, adil değildir " diyor. 
     Kim, "Hayat adildir " diyebilir ki 
     
     BİR malın reklamı ya da bir filmin dile düşmesi iyi şeydir, demek üzerinde konuşulacak bir yapıt, diyebilirsiniz... 
     "Balalayka" da bu filmlerden... 
     Seyredenlerin çeşitli görüşleri var 
     "Acaba bu filmde, yalnız Türkiye'ye gelen Rus kadınlarının hikayesi anlatılsa, konu daha iyi işlenemez miydi " 
     Üç kardeş Türk, babalarının vasiyetine uyarak Rusya'ya gidiyorlar, babalarının, ölen bir arkadaşının, mezarından kemiklerini tabuta koyuyorlar, Türkiye'ye fuhuş yapmaya gelen Rus kadınlarla aynı otobüse biniyorlar, macera böyle başlıyor. 
     Acaba, hikayeye bu tabut işi, sokulmasa olmaz mıydı 
     
     FİLMİN oyuncularından Cem Davran şaka bile yapmış olsa, her şakanın altında gerçek payı yok mudur 
     Cem Davran "Bu bir Rus filmidir" demiş ve herhalde istihza ile "Biz üç Türk de, yardımcı oyuncuyuz" diye eklemiş... 
     Elbette bunlar, seyirci görüşü, filmin sahibi Ali Özgentürk ise öyle düşünmemiş ve düşündüğünü de iyi yapmış... 
     
     "BALALAYKA" bizim için, bir hüzün filmi... 
     Çöken bir sistemin, insanları ne hallere düşürdüğünün filmi... 
     Hele, Türkiye'ye fuhşa giden karısının yolunu kesen, ama avcuna 50 dolar sıkıştırılınca susan koca... 
     Bir arkadaşımız "Balalayka'yı nasıl buldun " diye sorunca, Hilmi Yavuz'un şiiriyle cevap verdik 
     "Hüzün ki en çok yakışandır bize 
     Belki de en çok anladığımız" 
     





'Öteki Türkiye' 


Şiddet ve TV 


Koca dayağı da reyting kurbanı 


Teleon mağduru 


Gül'den Erbakan'a... 


Rahmi Bey nazara geldi diyenler var 


Hoca'dan Yenilikçiler'e, Asiltürk eliyle... 


Aykırı Siyaset 


Yılın on buluşu 


"Tuna, Polonya'dan henüz geçmiyor " 


YÖK darma duman 


Gazetecilik ve bayram 


Görüşme yerine bütünleşme... 


"Başka yol yok..." 


"Balalayka"nın hüznü... 


Maestro 


Başka dünyalar 


Avşar rekor kırdırttı 


Faiz yüksek ama satış iyiye işaret 


</TEXT>
</DOC>
