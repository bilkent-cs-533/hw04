<DOC>
<DOCNO> 322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/siyaset/siy06.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan Başbakan’ın gitmesi gerekmiyor 
</HEADLINE>
<TEXT>

     ANKARA Milliyet 

     FP Genel Başkan Recai Kutan, Başbakan Bülent Ecevit’in, "Hiçbir yere gitmiyorum" sözlerine destek verdi. Kutan, "Bir başbakanın hangi şartlarda gideceği bellidir. O şartlar da ortada yoktur" dedi. 
     Kutan, Başbakan Ecevit’in Milliyet’e yaptığı "Çekilmeye niyetim yok. Beni kovmak istiyorlar, ancak yapacak daha çok işim var" sözlerini değerlendirdi. Daha önceki açıklamalarında "bu hükümet çekip gitsin" diyen Kutan, dünkü açıklamasında ise, Türkiye’nin hukuk devleti olduğunu ifade ederek, Başbakan’ın hangi şartlarda gideceğinin belli olduğunu o şartların da ortada olmadığını söyledi. Ancak Meclis’in bu istikamette bir irade ortaya koyması halinde bunun gerçekleşebileceğini dile getiren Kutan, "Meclis, hükümeti düşürme yönünde bir oy kullanmadığı sürece Başbakan’ın beyanları hukuka uygundur" diye konuştu. 
     
"Liderlerle görüşebilirim"      Anayasa değişikliği ile bir soru üzerine de Kutan, FP’nin TBMM gündeminde olan 
     üçlü Anayasa değişikliği paketinin dışında daha geniş kapsamlı bir Anayasa değişikliği talebi bulunduğunu anımsattı. Kutan, gerekirse Meclis’te grubu olan siyasi parti liderleriyle görüşebileceğini belirterek, "21. yüzyıl şartlarına uygun sivil ve çağdaş bir Anayasa için liderlerle de görüşebiliriz. Girişimlerimiz olabilir" diye konuştu. 
     Kutan, FP tüzüğüyle ilgili bir soruyu yanıtlarken de parti tüzüğünde değiştirilmesi gereken maddeler bulunduğunu ifade ederek, görevlendirdikleri bazı milletvekillerinin bu yönde çalıştıklarını bildirdi. 
     


 SİYASET 













</TEXT>
</DOC>
