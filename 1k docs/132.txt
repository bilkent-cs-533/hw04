<DOC>
<DOCNO> 132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sontur16.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvetçi polis rüşvetten bir türlü vazgeçmedi... 
</HEADLINE>
<TEXT>

     Balıkesir'de rüşvet almak suçundan açıığa alınan polis memuru, resmi kıyafetiyle Bursa'da rüşvet isterken yakalandı. 
     Alınan bilgiye göre, resmi kıyafetli bir polis memurunun Yalova yolunda durdurduğu araç sürücülerinden ''Kural ihlali yaptın. Ya para verirsin ya da sana yüklü miktarda ceza yazarım'' diyerek para istediği yönünde ihbar alan güvenlik güçleri, Balıkesir Emniyet Müdürlüğü'nde görevli polis memuru Gürcan D.'yi gözaltına aldılar. 
     Bursa Emniyet Müdürlüğü'nde ifadesi alınan polis memuru Gürcan D.'nin, görevli olduğu Balıkesir'de, 10 gün önce yine rüşvet iddiasıyla açığa alındığı, hakkında adli ve idari soruşturma başlatıldığı tespit edildi. 
     Polis memuru Gürcan D.'nin, sorgulamasının tamamlanmasının ardından adliyeye sevk edileciği bildirildi. 
     






</TEXT>
</DOC>
