<DOC>
<DOCNO> 199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/yasam/yas03.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
40 kişiyi kaptan kurtardı 
</HEADLINE>
<TEXT>
Yılbaşı partisi KÜL OLDU 
Bebek açıklarındaki restoran - teknede yangın çıktı. 40 partici’ ucuz kurtuldu.. 
     Bebek’te, restoran olarak kullanılan, yılbaşı gecesi de bir partinin verildiği Binbir Gece Masalları’ isimli teknede dün sabaha karşı yangın çıktı büyük bölümü yanan 250 bin dolarlık yaklaşık 167 milyar lira tekne battı. 
     Sahilden 100 metre kadar açıkta duran teknenin motor dairesinde saat 03.00 sularında, yangın çıktı. Kaptan, tekneyi kıyıya çekti ve içerdeki 40 kişi tahliye edildi. 
     
     Bir yandı, bir söndü 
     İtfaiye ilk aşamada yangını kontrol altına aldı ancak içten içe yanan teknedeki alevler bir anda dışarıya çıkarak teknenin arka bölümünü tamamen sardı. 3 saatlik bir çalışmayla yangını kontrol altına alan itfaiye ekipleri, soğutma çalışmalarına başladı. Bu sırada yoğun duman nedeniyle girilemeyen teknenin alt kısımlarından yeniden alevler yükselmeye başladı. Sonuçta tekne sabah saatlerinde battı. 
     Yatın sahibi Sefer Ünal, "Yatın değeri 250 bin dolardı. Ne yazık ki sigortalı da değildi. Olayda kimsenin zarar görmemiş olmaması tek tesellim" diye konuştu. 
     
     


 YAŞAM 




























</TEXT>
</DOC>
