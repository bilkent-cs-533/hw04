<DOC>
<DOCNO> 411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/soneko12.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon rakamları açıklandı 
</HEADLINE>
<TEXT>

     2000 yılı enflasyonu toptan eşyada yüzde 32.7, tüketici fiyatlarında ise yüzde 39 oldu. Buna göre yıllık enflasyon 2000'de, önceki yılın toptan eşya fiyatının 30.2 puan, tüketici fiyatında 29.8 puan altında kaldı. 1999 yılında enflasyon toptan eşya fiyatlarında yüzde 62.9, tüketici fiyatlarında ise yüzde 68.8 olmuştu. 
     DİE'den yapılan açıklamaya göre, 2000 yılı Aralık ayında, bir önceki aya göre toptan eşya fiyatları yüzde 1.9, tüketici fiyatları ise yüzde 2.5 oranında arttı. 
     1999 Aralık ayında, toptan eşya fiyatlarındaki artış yüzde 6.8, tüketici fiyatlarındaki artış ise yüzde 5.9 olmuştu. Önceki yılın Aralık ayı ile karşılaştırıldığında, geçen yılın aynı ayında enflasyon toptan eşya fiyatlarında 4.9 puan, tüketici fiyatlarında 3.4 puan altında gerçekleşti. 
     Öte yandan 12 aylık ortalamalara göre yıllık enflasyon da, toptan eşyada yüzde 51.4, tüketici fiyatlarında ise yüzde 54.9 olarak hesaplandı. Geçen yıl Aralık ayı itibariyle 12 aylık ortalamalara göre yıllık enflasyon, toptan eşyada yüzde 53.1, tüketici fiyatlarında da yüzde 64.9 olmuştu. 




</TEXT>
</DOC>
