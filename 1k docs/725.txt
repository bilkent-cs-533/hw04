<DOC>
<DOCNO> 725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yazar/dogan.html </URL>
<DATE> 2001/01/05/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Bağırta bağırta iniyor 
</HEADLINE>
<TEXT>

     Kulakları çınlasın, üniversitede maliye hocamız Prof. Memduh Yaşa'nın dersteki bir sözünü hiç unutmam 
     "Enflasyonu indirmek çok zor ve halk açısından çok acıtıcıdır." 
     Ecevit hükümetinin enflasyonla mücadele programında yaşananlar Memduh Hoca'nın haklı olduğunu gösteriyor. Enflasyon, gerçekten, öngörülen hedefin gerisinde kalmasına rağmen, yine de iniyor. Toptan Eşya'da yüzde 32.7, Tüketici Fiyatları'nda yüzde 39'luk yıllık artış, son on dört yılın en düşük düzeyini temsil ediyor. Bu bir başarı. 
     Ama, nasıl .. Geniş halk kitleleri ve çalışanlar için bağırta bağırta bir iniş söz konusu. 
     
Tarımda on yılın gerisinde      Neden bağırta bağırta .. Çünkü, memurlar, işçiler, emekliler ve köylüler enflasyon altında eziliyor .. İnişin faturasını onlar ödüyor. 
     Örneğin, tarım. Buğday, fındık, pamuk, tütün, çay, pancar ve ayçiçeği gibi önemli ürünlerde köylüye verilen taban fiyatlarının son on yıllık seyrine bakalım. 
     Bu ürünleri temel alarak, tarımda kişi başına düşen ortalama brüt gelir 1990'da 452 dolar iken, 1997'de 542'ye, 1998'de 591 dolara yükseliyor. 1999'da 480 dolara, 2000'de ise, 349 dolara düşüyor. Yani, 2000 yılı köylü geliri, on yıl öncesinden de geride. 
     Çiftçi ve köylüler bunun için mitingler düzenliyor. 
     
Ücretler de öyle      Asgari ücrete bakalım. 
     1997 Ağustos'unda 141 dolar olan aylık net asgari ücret, 1999 Ocak'ta 180 dolara yükseliyor. Ama, Temmuz 1999'da 159, Temmuz 2000'de 139 dolara düşüyor. Ocak 2001'de 149 dolar olarak belirleniyor, yine dört yıl önceki ücretin gerisinde. Üstelik dolar bazında. 
     Memur, emekli ve işçilerde durum aynı. Her kesimin ücretlerinde dolar bazında ciddi gerileme var. Yani, fakirleşme. İşçi, memur ve emekliler bu nedenle sokaklara dökülüyor. 
     Ama, bu arada enflasyon düşüyor. 
     
Özel kesime IMF yetkisi      IMF'ye verilen son niyet mektubunda 2001 yılı enflasyonu yüzde 12 olarak hedefleniyor. Sonra şu söz veriliyor 
     "Kamu sektöründe memur ve işçi ücret artışlarının, 2001 yılında hedeflenen enflasyonla uyumlu olması sağlanacaktır." Niyet Mektubu, madde 22, 23. 
     Olay kamu kesimiyle sınırlı kalmıyor. Özel sektörü de kapsıyor 
     "Hükümet özel sektör ücret anlaşmalarının enflasyon hedefine uygun olmasını sağlamak için, daha aktif bir rol oynayacaktır." aynı mektup, madde 24. 
     Böylece, IMF tarihinde ilk kez özel sektör işçi ücret politikalarında da yetki alıyor. 
     Enflasyon düşüyor. Ama, acıta acıta .. Daha da acıtacağı ortada .. 
     
     





CHP... 


Hapishane üzerine 


Ekonomide 2001 


Ufak tefek üç ameliyat 


Fazilet'te Yenilikçiler'in yol haritası... 


"Hak" ve "yüz" 


Bağırta bağırta iniyor 


Baykal, Ecevit ve Roosevelt 


Matematik öğretmenleri 


Motivasyon .. 


Patlama raporu güven vermiyor 


Kesin karar zamanı... 


Güven tazeleme günü 


Enflasyon ve insaf 


Çiller'in kaygısı 


Bir oğul anasını, bir oğul babasını... 


Ortak çaba gösterin 


İstikrar politikasında ısrar’, reçete’de ayar’ gerek 


Zihnali dosyasında ayak sürüyorlar 


</TEXT>
</DOC>
