<DOC>
<DOCNO> 516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yasam/yas01.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
14’ü yetmedi, 15’incisi yolda... 
</HEADLINE>
<TEXT>
Affede, affede bu hale geldik 
Hükümetin ekonomik krizi gecekondu affıyla aşacağı söylentisi tepkilere neden oldu. Mimarlar Odası Başkanı Ekinci Girişim yasallaşırsa, dava açarız’ dedi 
     SERHAT OĞUZ 

     Hükümetin, hazine arazisi üzerindeki kaçak yapılara tapu satacağı söylentisi, tepkiyle karşılandı. Hükümeti, mali krizi aşmak için gecekondu affı çıkarmakla suçlayan İstanbul Ticaret Odası İTO ve Şehir Plancıları Odası, affın kaçak yapılaşmaya hız vereceğini açıklarken Mimarlar Odası, imar affının en büyük suç olduğunu, dava açacaklarını açıkladı. 
     Hazine, orman ve belediye arazileri üzerinde kurulan ve artık yıkılamaz hale gelen yapılar için bedeli karşılığında tapu vermeye hazırlanan hükümete ilk tepki İTO Başkanı Mehmet Yıldırım’dan geldi. Yıldırım, imar affının haksızlığa göz yumulması anlamına geldiğini söyledi. 
     
Haksızlığa göz yumuluyor      Bir yıl önce hazırladıkları "Türkiye’de ve İstanbul’da Kaçak Yapılaşma" adlı raporda, orman alanları, baraj havzaları ve SİT alanlarındaki kaçak binaların mutlaka yıkılmasını tavsiye ettiklerini belirten Yıldırım şunları söyledi " 
     "Söz konusu arsalar imar planlaması yapılarak kullandırılmalı. Yeni mevzi planları hazırlanmalı, yeşil alanlar yeşil alan olarak kullanılmalı, binaların tamamı yıkılarak imar planına uygun yapılanma sağlanmalı. Yıllardan beri buralarda yaşayanlara da belli bir miktar verilir. Bu uygulamayla 150 milyar dolarlık kaynak sağlanır. Şimdiye kadar çok sayıda af çıktı, hükümetler bu popülist yaklaşımlarla sonuç alamazlar. Her gün sosyal patlamaların yaşandığı 12 milyonluk bir şehir çıkardık ortaya. Kim bir mahalleye girse, adres yok, numara yok. Polis, gecekonduların içinde suçlu aramayla baş edemez hale geldi. 
     
Kaynak filan yaratmaz      Şehir Plancıları Odası İstanbul Şube Başkanı Ahmet Turgut 16 yıl önce çıkartılan affın da bir işe yaramadığını belirterek şunları söyledi "Hükümet, işgal edilmiş arazileri, projelendirerek kullandırma yoluna giderse, bu dönüşüm 25 yıl sürer. Bu nedenle istediği parayı da hemen alamaz. Hemen almak için şimdiki yapılara tapu vermek istiyorlar. 1984 yılında da af çıktı, o afta bile başarı oranı yüzde 30 oldu. İnsanlar, bedava oturmaya alıştığı için, tapu bedelini bile ödemek istemediler." 
     İstanbul Mimarlar Odası Genel Başkanı Oktay Ekinci ise kanunsuz yapılara tapu satılması girişiminin yasalaşması halinde dava açacaklarını söyledi. 
     
Mimarlar dava açacak      "En büyük suç, imar affını düşünme suçudur" diyen Ekinci, devleti yönetenleri mafya gibi davranmakla suçlayarak şöyle konuştu 
     "Hazine ve kamu arazilerini işgal edenler zaten mafyaya para ödeyerek işgal ettiler. Devlete düşen o mafyayı yakalayıp, paralara el koymaktır. Devlet, Siz mafyaya para verdiniz, bana da verin’ diyor. Devleti yönetenler mafya mıdır İmar suçu da organize bir suç. Organize suçlar yasasını, imar suçlarında da etkin kılsınlar. Bir sürü operasyon yapılıyor. Bir de kent operasyonu yapılsın. Kentin geleceği için korunması gereken yerler, parayla satılacak. Elde edilen gelir, kaybedilen değerleri kazandırmaya kesinlikle yetmez. Bu ayrıca, depremden ders almadığımızı gösteriyor. Yüzde 90’ı sağlıksız olan yapılara izin vermek, Ben izin veriyorum ama zaten önümüzdeki büyük depremde bu binalar yıkılacak, siz de altında kalıp öleceksiniz’ demek oluyor. İnsanları mezara gömüyoruz. Bu da insan haklarına aykırıdır." 
     
     İTO’dan öneriler 
     İTO’nun hazırladığı rapordan çarpıcı notlardan bazıları şunlar 

</TEXT>
</DOC>
