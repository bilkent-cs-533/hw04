<DOC>
<DOCNO> 2 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/dunya/dun01.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlarınki terörist bizimkiler değil... 
</HEADLINE>
<TEXT>

AB’nin teröristler listesine PKK ve DHKP-C’nin alınmaması çifte standartın yeni ürünü 
     GÜVEN ÖZALP Brüksel 

     Yıllardır terörizm konusunda ortak bir noktada buluşamayan Avrupa Birliği, 11 Eylül’ün etkisiyle hazırladığı listeyle "çifte standart" uyguladı. Milliyet’in kamuoyuna açıklanmadan ele geçirerek dün yayınladığı liste "senin teröristin, benim teröristim" uygulamasının en güzel örneklerinden birini oluşturuyor. AB, ağırlığı kendi sınırları içinde faaliyet gösteren örgütlere verirken bu kuralı sadece İslami Cihad ve Hamas’ın bir kanadı için bozdu. 
     Laeken Zirvesi öncesi Ankara AB’ye "Bizim verdiğimiz terör örgütü isimleri listede yer almazsa ilişkilerde yara açılır" mesajını iletmişti. Brüksel ise şimdi Ankara’ya sükunet telkin ediyor. 
     AB kaynakları listenin hukuki yaptırım gücünün olmadığının altını ısrarla çiziyorlar. Türkiye’nin isteklerinin listede yer almaması ise "Siyasi uzlaşmazlık" ile açıklanıyor. AB Ankara’ya "Bu liste altı ayda bir değerlendirmeye alınacak ve yeni eklemeler yapma olasılığı mevcut" mesajını da iletiyor. 
     
     Gizli liste 
     AB bir de "gizli liste" hazırladı. Ancak bu listenin içeriğinin güvenlik birimlerinin çalışmalarını kolaylaştırmak amacıyla açıklanmamasına karar verdi. Bu listede Türkiye’den grupların yer alabileceği söylense de yetkililer bilgi vermekten kaçınıyorlar. 
     
13 örgütlü liste      İspanya’dan ayrılıkçı ETA ve GRAPO 1 Ekim Antifaşit Direniş Grupları Gerçek IRA ve Continuity IRA Kuzey İrlanda’dan aralarında Ulster Özgürlük Savaşçıları’nın da bulunduğu Protestan nitelikli dört örgüt Yunanistan’dan 17 Kasım, Devrimci Hücreler ve ELA Filistin’den İslami Cihad ve Hamas’ın bir kanadı olan İzzettin el Kasım Tugayları olarak sıralanıyor. 
     



 DÜNYA 











</TEXT>
</DOC>
