<DOC>
<DOCNO> 477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/guncel/gun02.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni 'Hayata Dönüş' yok 
</HEADLINE>
<TEXT>

     ANKARA Milliyet 

     Adalet Bakanı Hikmet Sami Türk'ün "derhal Meclis'e sevkedilmek üzere" hazırladığı ve cezaevlerindeki uygulamaların iyileştirilmesini amaçlayan yasa tasarılarına, İçişleri Bakanı Sadettin Tantan ile MHP'li Devlet Bakanı Faruk Bal'dan itiraz geldi. 
     Türk'ün hazırladığı, üç yasa tasarısı, Adalet Bakanlığı'nda dün üç bakanın katılımıyla düzenlenen toplantıda ele alındı. Tantan ile Bal, bu yasal düzenlemelerin, mevcut içerikleriyle, cezaevlerindeki sorunların giderilmesinde yeterli olmayacağı yönündeki endişelerini dile getirdiler. Bunun üzerine "ilkelerde anlaşılan" yasa tasarılarının yeniden düzenlenmesi için, İçişleri ve Adalet bakanlıkları bürokratlarının katılımıyla yeni bir komisyon oluşturulması ve taslaklara son şeklini vermesi benimsendi. 
     
395 kişi ölüm orucunda      Türk, "Ölüm oruçları devam ediyor. Hayata Dönüş operasyonu başarıya ulaşmış kabul edilebilir mi " şeklindeki bir soru üzerine de şunları söyledi 
     "Hayata Dönüş işin bir bölümünü çözmüştür. Bu gençlerden bazıları örgüt baskısının devam ettiğini düşünüyor. Bazıları da davalarının gereği eylemlerini sürdürüyor." 
     Devam eden eylemlerle ilgili de bilgi veren Türk, Türkiye çapında 41 cezaevinde bin 118 kişinin süresiz açlık grevi, 395 kişinin de ölüm orucu eylemlerini sürdürdüğünü dile getirdi. 
     


 GÜNCEL 















</TEXT>
</DOC>
