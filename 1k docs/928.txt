<DOC>
<DOCNO> 928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/son/sontur03.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneydoğu'da 388 gıyabi tutuklu teslim oldu 
</HEADLINE>
<TEXT>

     Güneydoğu Anadolu Bölgesi'nde, Şartla Salıverilme ve Cezaların Ertelenmesine İlişkin Yasa'dan yararlanmak isteyen 388 gıyabi tutuklu teslim oldu. 
     Edinilen bilgiye göre, yasanın yürürlüğe girmesiyle başta terör örgütü PKK olmak üzere diğer terör örgütlerine yardım ve yataklık ettikleri gerekçesiyle TCK'nın 169. maddesi uyarınca haklarında çeşitli oranlarda hapis cezası verilen gıyabi tutuklular teslim olmaya başladılar. 
     Yasanın yürürlüğe girdiği 23 Aralık 2000 tarihinden bugüne kadar Diyarbakır Devlet Güvenlik Mahkemesi Başsavcılığı'na teslim olan gıyabi tutukluların sayısı 388'e ulaştı. 
     Yetkililer, Diyarbakır DGM'ye, Mardin, Siirt, Şırnak, Şanlıurfa, Batman ve Bingöl illerinin bağlı olduğunu belirterek, yasadan yararlanmak için 100 kişinin bağlı il ve ilçelerden, 288'inin ise Diyarbakır'dan başvurduğunu söylediler. 
     Yetkililer, 388 gıyabi tutuklunun işlemlerinin yapılarak salıverildiğini ve başvuruların devam ettiğini bildirdiler. 




</TEXT>
</DOC>
