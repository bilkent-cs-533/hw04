<DOC>
<DOCNO> 105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sonspo03.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Anderlecht'in Türk futbolcusu Yasin'e teklif yağıyor 
</HEADLINE>
<TEXT>

     Belçika Birinci Lig takımlarından Anderlecht'te top koşturan 17 yaşındaki Yasin Karaca, yine aynı ligde mücedele eden Westerlo takımına 6 aylığına kiralandı. 
     Karaca, 15 Ocak 2002 tarihinde, Westerlo takımının ilk 11'inde yer alarak, bu takım adına ilk karşılaşmasını ligde lider durumda bulunan Club Bruges'e karşı yapacak. Yasin Karaca, yeni takımında santrfor mevkinde görev alacak. 
     Anderlecht Kulübü Yönetimi, Karaca'nın, Westerlo ekibinde 6 ay oynamasının kendisi için iyi bir tecrübe olacağını kaydetti. 
     Yönetim, bu futbolcunun Anderlecht'ten kopmadığını, kendi takımlarında oynayamamasının nedenini kadrolarında çok pahalı futbolcuların bulunması olarak açıkladı. 
     Kulüp yönetimi, 6 ay sonra durum değerlendirmesi yapıldıktan sonra Karaca'nın yeniden kendi kadrolarına almayı düşündüklerini vurguladı. 
     Türk futbolcunun peşinde, Hollanda ve Fransa ve İspanya'dan da değişik kulüpler olduğu, ancak Anderlecht'in bu futbolcuyu bırakmak istemediği öğrenildi. 
     






</TEXT>
</DOC>
