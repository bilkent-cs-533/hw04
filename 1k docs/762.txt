<DOC>
<DOCNO> 762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/soneko07.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova "Egeli girişimcilere liman özelleştirilmesinde ek süre verebiliriz" 
</HEADLINE>
<TEXT>

     Devlet Bakanı Yüksel Yalova, Ege Bölgesi'ndeki limanların özelleştirilmesi ile ilgili ihaleyi kazanan Egeli girişimcilere, henüz talep edilmediği halde ek süre verebileceğini bildirdi. 
     Yüksel Yalova, ANAP İzmir İl Merkezi'nde düzenlediği basın toplantısında, özelleştirme çalışmaları hakkında bilgi verdi. 
     Çeşme, Kuşadası, Dikili, Marmaris limanlarının özelleştirilmesi kapsamında işlemlerinin tamamlandığını anımsatan Yalova, bugün bazı gazetelerde liman ihalelerini kazanan girişimci gruplarının sıkıntıda oldukları yönünde haberler gördüğünü, ancak kendisine henüz hiçbir grubun talepte bulunmadığını kaydetti. Yalova, Kuşadası, Dikili, Çeşme ve Marmaris limanlarının özelleştirilmesinde Egeli girişimcileri desteklediğini söyledi. 




</TEXT>
</DOC>
