<DOC>
<DOCNO> 130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sontur14.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoş kardeşler kahve taradı, bir kişi öldü... 
</HEADLINE>
<TEXT>

     Bursa'nın Mustafakemalpaşa İlçesi'ne bağlı Ovaazatlı Beldesi'nde, aşırı alkollü kardeşlerin tabancayla taradığı kahvehanede 1 kişi öldü, 2 kişi yaralandı. 
     Saldırganlardan biri, olaydan sonra halk tarafından linç edilmek istendi. 
     Arkadaşlarıyla içki içtikten sonra, beldedeki bir kahvehaneye oyun oynamaya gelen Harun K. 38 , yaptığı taşkınlıklar sonucu burada bulunan kişilerle tartıştı. 
     Kahvehaneden uzaklaştırılan Harun K., bir süre sonra yanına kardeşi Veysel K.'yi de 26 alarak 48 D 3046 plakalı otomobille aynı kahvehaneye geldi. Kardeşler kahvehaneye girerek, yanlarında getirdikleri tabancalardaki tüm mermileri, iskambil oynamakta olan kişilerin üzerine boşalttılar. 
     Olaylarla ilgisi olmayan Fedai Karanfil 28 , başına aldığı kurşunla yaşamını yitirirken, amcasının oğlu Nihat Karanfil ile Hüseyin Polak ise yaralandılar. 
     Tabancalarındaki mermiler bittikten sonra olay yerinden kaçmak isteyen kardeşlerden Harun K., belde halkı tarafından yakalandı. Linç edilmek istenen Harun K., son anda olay yerine gelen jandarma ekipleri tarafından kurtarıldı. Halkın elinden kurtulmayı başaran Veysel K. ise ilçe merkezindeki Atariye Mahallesi'nde yakalandı. 
     Ağır yaralı Harun K. ile Nihat Kahveci ve Hüseyin Polak'ın hastanede tedavi altına alındıkları, olayla ilgili soruşturmanın sürdüğü bildirildi. 
     






</TEXT>
</DOC>
