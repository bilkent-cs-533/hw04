<DOC>
<DOCNO> 670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/siyaset/siy02.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Turda Zuluları ziyaret de var 
</HEADLINE>
<TEXT>
Safarİye eski’ vekiller gidiyor 
Türk Parlamenterler Birliği’nin düzenlediği safari turuna başvuran milletvekilleri Küba gezisine benzer diye adını sildirdi. Milletvekilleri ilgi göstermeyince Safari turu eski milletvekillerine kaldı 
     AYHAN AYDEMİR Ankara 

     Milletvekillerinin Küba gezisinin turistik olduğuna ilişkin tepkilerin ardından gözler 19 - 4 Şubat tarihleri arasında düzenlenen safari turuna çevrildi. Küba gezisini gören milletvekilleri "Aman benim ismimi çıkarın" diyerek başvurularını iptal ettirdi. Ancak kimlerin iptal ettirdiği de sır gibi saklanıyor. Bu gelişmelerin ardından safari sadece eski milletvekillerine kaldı. 
     Türk Parlamenterler Birliği’nin düzenlediği safari turuna eski milletvekillerinden Zeki Çeliker ve eşi Güler Çeliker’in yanı sıra Ateş Amiklioğlu ile eşi Seher Amiklioğlu, şu anda İş Bankası Yönetim Kurulu Üyesi olan Enis Tütüncü ve Devlet eski Bakanı Ekrem Ceyhun ile eşi Aysel Ceyhun bulunuyor. 
     Tura katılacak diğer eski vekil veya yakınlarının listesi şöyle Ayla Gökgün, Yaşar Ceyhan - Makbule Mukaddes Ceyhan, Hüseyin Çelik - Nezahat Çelik, Necmettin Sönmez, Bülent Atasayan, Ayda İnal, Ünsal Akıncı, Recep Yalçın, Yaşar Öncan, Fehmi Germiyanoğlu, Ertan Toskay, İkbal Duvanlı. 
     Gezinin adam başı toplam maliyeti 2 bin 650 dolar, ek yatak farkı ise 565 dolar. Golden Bay adlı firmayla yapılacak safari gezisine katılanlar ilk önce Cape Town’a inecek. "Kaçırılmaması gereken bölüm" olarak tanıtılan Knysna bölümünde ise deve kuşu çiftliğiyle ünlü Oudshoom kasabası ziyaret edilecek. 
     Üçüncü durak 28 Ocak’ta, yeryüzünün en eski kabilelerinden biri olan Zulu Kabilesi’nin turistik köyü. Ondan sonra ver elini Sun City. Sun City. 2. Las Vegas olarak bilinen Sun City’den sonra 1 Şubat’ta safari turu bulunuyor. 
     


 SİYASET 














</TEXT>
</DOC>
