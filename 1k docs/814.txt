<DOC>
<DOCNO> 814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/ekonomi/eko04.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mudurnu’da paravan’ iddiası 
</HEADLINE>
<TEXT>

Alternatifbank’ın 575 milyar liralık haciz işlemi başlattığı Mudurnu Tavukçuluk, bütün gayrimenkul ve menkullerini Besin Tavukçuluk şirketine kiraladı 
     SONGÜL HATISARU 

     Beyaz et satışlarının arttığı bir ortamda, Mudurnu Tavukçuluk hacizle karşı karşıya. Alternatifbank’ın 575 milyar liralık haciz işlemi başlattığı şirketin en az 10 bankaya daha yüklü miktarda borcu olduğu belirtiliyor. 
     Dün şirketten borsaya gönderilen açıklamada, Mudurnu Tavukçuluk’a ait tüm üretim tesislerin, bürolar ve markanın, yönetim kurulunun 25 Aralık 2000 tarihli kararı doğrultusunda Besin Tavukçuluk’a altı yıllığına kiralandığı duyuruldu. 
     
Dava açmaya hazırlanıyor      Ancak Alternatifbank’ın kiralama işleminin, haczi ve alacakların takibini zorlaştırmak için yapılan anlaşmalı bir işlem olduğu gerekçesiyle, iki şirket arasında aynı zamanda dolaylı bir ilişki olduğu savıyla işlemin iptali için dava açmaya hazırlandığı belirtildi. Alternatifbank adına haciz işlemlerini yürüten Avukat Abidin Şahin, Mudurnu Tavukçuluk ile Besin Tavukçuluk arasında imzalanan sözleşme metninde, haciz işlemlerini zorlaştırıcı maddeler olduğunu ancak şirketin borcunu ödemesi için çekilen ihtarnamelerin kiralama işleminden önce çekildiğini belirtti. 
     Şahin, Besin Tavukçuluk’un naylon bir şirket olarak kurulduğu ve esas amacın haciz işleminden kurtulmak olduğunu söyledi. 
     


 EKONOMİ 

























</TEXT>
</DOC>
