<DOC>
<DOCNO> 829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/guncel/gun01.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalı araç alarmı 
</HEADLINE>
<TEXT>

DHKP - C örgütünün bomba yüklü araçla eylem yapmaya hazırlandığı yönünde bir ihbar alan emniyet güçleri alarma geçti 
     VEYSİ ŞAHİN İstanbul 

     Şişli İlçe Emniyet Müdürlüğü’ndeki kanlı saldırının ardından istihbarat çalışmalarını genişleten emniyet güçleri, DHKP - C’nin bombalı dolu bir araçla eylem yapma olasılığı üzerinde duruyor. 
     
Çalıntı otolara dikkat      Bu yönde bir ihbar alan yetkililer, örgütün sansasyonel saldırılar peşinde olduğunu belirterek, yeni ve farklı bir saldırı olasılığının oldukça yüksek olduğunu söylüyor. "Bomba yüklü araç" ihbarının ardından Bayrampaşa’daki Çevik Kuvvet Şube Müdürlüğü, İstanbul Emniyet Müdürlüğü’nün Gayrettepe ve Vatan Caddesi’ndeki binaları ile polis karakolları çevresindeki tedbirler artırıldı. 
     
Yunuslar tek gezmesin      Binalar çevresinde araçların park yapmasına izin verilmiyor. Polisler, park etmek isteyen araç sürücülerini uyarıyor. Ayrıca ekiplerden, çalıntı otomobiller konusunda da daha dikkatli olmaları, terk edilmiş araçlara temkinli yaklaşmaları istendi. Araştırmalara hız veren polis, şu anda muhtemel bir eylemde kullanılabilecek aracın cinsini ve plakasını tespit etmeye çalışıyor. Yetkililer, "Hedefleri polis ve jandarma, ancak önceliğin polis karakolları olacağını düşünüyoruz. Vatandaşlar, araçlarının çalınması halinde, hiç vakit kaybetmeden bize haber versinler" diyor. Saldırıda açık hedef olabilecek motosikletli polis timleri Yunuslar ve Şahinler’e de tenha yerlere girmemeleri ve gruplar halinde gezmeleri talimatı verildi. 
     
Oklahama faciası akıllara kazındıDIŞ HABERLER SERVİSİ 
     Bomba yüklü araç eylemi denince akla ilk gelen şey hiç kuşkusuz Nisan 1995’te Oklahoma City’de gerçekleşen korkunç patlama... Bir kamyon patlayıcının infilak etmesi sonucu yerle bir olan Federal Hükümet Binası’nda 168 kişi ölmüş, 500’den fazla insan da yaralanmıştı. Eylemin faillerinden Timothy McVeigh, 1997’de idam cezasına çarptırıldı. 
     


 GÜNCEL 
























</TEXT>
</DOC>
