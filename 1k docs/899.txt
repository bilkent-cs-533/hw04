<DOC>
<DOCNO> 899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yazar/heper.html </URL>
<DATE> 2001/01/06/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Gazetecilik ve bayram 
</HEADLINE>
<TEXT>

     Bu bayramda da "Bayram Gazetesi" tartışması canlandı. Önümüzde Kurban Bayramı olduğu için bu tartışma daha da önem kazandı. 
     Kimi çıksın, kimi kalsın dedi. 
     Benim temennim önümüzdeki bayram "Bayram Gazetesi"nin çıkması. 
     Çok mükemmel bir yayın olduğu için mi 
     Değil. 
     Bir boşluğu doldurduğu için. 
     Yıllar boyu bayramlarda günlük gazeteler çıkmazdı. Bir gün geldi, bu gelenek bozuldu. Görünürdeki amaç bayramda da okuyucuya alıştığı gazeteyi sunmaktı. 
     Ama ne oldu 
     Bayramlarda görüyorsunuz. Çıkan gazeteler alıştığınız gazeteler mi 
     Öyleyse bayramı yine Bayram Gazetesi'ne bırakalım, hiç olmazsa gazetecilerin de tatil yapmayanları iki bayramda beş gün tatil yapabilsin, enerji depolasın. 
     Matbaatların eksikleri giderilsin, makinelerin bakımı yapılsın. 
     
     
     
     Milliyet'te "Çapraz Ateş"te dün "Herkes gazeteci olur mu " tartışması vardı. 
     Her mesleğin özellikleri var. 
     Gazeteciliğin sırrı, eğitim kadar deneyimin de önemli olmasında yatıyor. 
     Deneyim ise usta - çırak münasebetiyle ve yap - bozla sağlanıyor. 
     Yanında çalıştığınız ustaların hatasını, sevabını "full - time" göre göre, uyarısını duya duya, yaptıklarını izleye izleye en iyiyi yapmayı, yazmayı öğreniyorsunuz ve bu süreçte başarısız olanlar elenirken siz işinizde ilerleme fırsatını buluyorsunuz. 
     İşte gazeteciliği bazı mesleklerden ayıran da bu oluyor. 
     Kaç yıl gazetecilik yaptığınız, ustalarınızın kim olduğu, daha sonra da kimleri yetiştirip bu piyasaya saldığınız önemli kriterleri teşkil ediyor. 
     Özetleyelim gazetecilik eğitimli herkese açık bir meslektir. Ama bu mesleğe girmek kolay, kalmak zordur. 
     Bu mesleğe torpille de girebilirsiniz ama torpille kalamazsınız. 
     Çünkü bu meslekte "ayinesi iştir kişinin lafa bakılmaz..." 
     Ve gazetecilik dışında, mensuplarının her gün, her an sınava tabi olduğu bir başka meslek daha yoktur. 
     Hem de sınav jürisi 65 milyon kişiden oluşan... 
     
Kenan Işık 7.5 milyarı ödemeli      Tevfik Fikret Koçak, Boğaziçi Üniversitesi Endüstri Mühendisliği bölümünde öğrenci. 
     Hatay'dan gelmiş, cebinde en çok 100 milyon lira olmuş, o da ev kirasını ödediği gün. 
     Geçen akşam "Kim 500 Milyar İster " programına katıldı. 
     Para kazanırsa bilgisayar alacaktı. 
     Kazancı 8 milyara kadar geldi. 
     Kazancının 16 milyara yükselmesi veya 7.5 milyar kayıpla 500 milyona inmesi için gelinen son nokta şu oldu 
     "Livaneli'nin, Yaşar Kemal'in romanından film yaptığı eser hangisidir " Tevfik Fikret Koçak cevabı bilmiyordu. Bu nedenle cevap vermemek, 8 milyarı alıp gitmek istiyordu. Bu konuda kararlı olduğunu da ifade etti. Öyle olduğu halde Kenan Işık allem etti, kallem etti öğrenciyi bilmediği cevabı vermek zorunda bıraktı. 
     Ve 7.5 milyar uçtu. 
     Kenan Işık'ın tutumu yanlıştı, yaptığı aleni haksızlıktı. 
     O öğrenciye 7.5 milyarı şimdi Kenan Işık ödemeli. 
     
     





'Öteki Türkiye' 


Şiddet ve TV 


Koca dayağı da reyting kurbanı 


Teleon mağduru 


Gül'den Erbakan'a... 


Rahmi Bey nazara geldi diyenler var 


Hoca'dan Yenilikçiler'e, Asiltürk eliyle... 


Aykırı Siyaset 


Yılın on buluşu 


"Tuna, Polonya'dan henüz geçmiyor " 


YÖK darma duman 


Gazetecilik ve bayram 


Görüşme yerine bütünleşme... 


"Başka yol yok..." 


"Balalayka"nın hüznü... 


Maestro 


Başka dünyalar 


Avşar rekor kırdırttı 


Faiz yüksek ama satış iyiye işaret 


</TEXT>
</DOC>
