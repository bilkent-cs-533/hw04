<DOC>
<DOCNO> 472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/ekonomi/eko09.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizi yükseltmeyin para elinizde kalır 
</HEADLINE>
<TEXT>

Hazine, bankalara, yarınki ihalede faizleri yükseltirlerse borçlanmayacağı, paranın ellerinde kalacağı uyarısında bulundu 
     ESRA YENER 

     Hazine Müsteşarlığı, Merkez Bankası ve banka yöneticilerinin katılımıyla gerçekleştirilen "Piyasa Yapıcıları Danışma Kurulu Toplantısı"nda, bankalara faiz oranlarının yükselmesi durumunda Hazine'nin borçlanmayacağı belirtildi. Bu durumda, bu ay Hazine iç borç geri ödemesi yoluyla piyasaya çıkacak 2.5 katrilyon liraya yakın nakitin bankaların elinde kalacağı ve faiz oranlarının bu kez çok daha fazla düşeceği uyurasında bulunuldu. 
     Bankalar Birliği'nin evsahipliğinde gerçekleştirilen ve 3.5 saat süren toplantıya, Hazine Müsteşar Yardımcısı Ferhat Emil, Hazine'den Dış Ekonomik İlişkiler Genel Müdürü Aydın Karaöz, Kamu Finansmanı Genel Müdür Yardımcısı Ali İhsan Gelberi katıldı. Merkez Bankası Başkan Yardımcısı Süreyya Serdengeçti, İMKB Başkan Yardımcısı Sezai Betgöz ve piyasa yapıcı bankaların genel müdür yardımcıları da toplantıda hazır bulundu. 
     
Merkez Bankası rahat’      Toplantıda, yarın yapılacak altı ve 14 aylık iki Hazine ihalesi de tartışıldı. Tplantıda da bankalara piyasadaki son durum anlatıldı ve karşılıklı görüş alış - verişinde bulunuldu. Alınan bilgilere göre, bankalara öncelikle kamu bankalarına tahvil verildiği ve piyasanın rahatlatıldığı anlatıldı. Ayrıca, yabancı sermaye girişinin başladığı ve Merkez bankası'na son iki günde 1.5 milyar doların üzerinde döviz girdiği kaydedildi. Merkez Bankası'nın net iç varlıklarının yükseldiği, bu nedenle dün faiz oranlarında belirgin düşüş yaşandığının tartışıldığı toplantıda, bu sürecin yarınki ihalede de görüleceği kaydedildi. 
     
2.5 katrilyonu satamassınız’      Hazine'nin bu ay toplam 2.5 katrilyon liralık iç borç geri ödemesi yapacağı ve faiz oranlarının beklenenin üzerinde gerçekleşmesi durumunda, kağıt satmayacağı anlatılarak, "Bu durumda bankaların elindeki nakiti satacak yerleri olmaz. Ellerinde kalır. Faiz oranları çok daha fazla düşer. Bu da zarar etmelerine neden olur" görüşü tartışıldı. Yetkililer, bankalarla yapılan görüşmenin sonucunda yarınki ihalede faiz oranının yüzde 60 - 65 düzeyini aşmayacağı yönünde bir görüşün hakim olduğunu belirttiler. 
     
     Bankalarlauzlaşıldı 
     Toplantının ardından bir açıklama yapan Hazine Müsteşar Yardımcısı Ferhat Emil de, "Bu programa güvenin devam ettiği konusundaki tartışmaları olumlu şekilde sonuçlandırdık" dedi. 
     Emil, toplantının, faiz tartışmalarına ilişkin manipülasyonların yersiz olduğunu kanıtlaması açısından çok yararlı olduğunu kaydetti. Basın mensuplarının, "Faiz konusunda bir anlaşma oldu mu" sorusu üzerine de Emil, şunları söyledi "Faiz konusunda anlaşma diye bir şeyimiz yok. Faizler piyasada belirlenecek. Ama her iki taraf da borçlanıcı olarak Hazine ve piyasaya fon arz eden bankalarımız, bu konuda karşılıklı olarak bir sağduyu içinde hareket edeceklerdir." 
     


 EKONOMİ 





















</TEXT>
</DOC>
