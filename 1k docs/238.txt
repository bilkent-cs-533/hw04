<DOC>
<DOCNO> 238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/soneko02.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkbank'a kredi derecelendirme kuruluşundan övgü 
</HEADLINE>
<TEXT>

     Kredi derecelendirme reyting kuruluşlarından Fitch IBCA, Halk Bankası A.Ş'ye, döviz cinsinden uzun vadede BB - , yerel para birimi cinsinden BB notları vererek, bankanın kredi notunu Türkiye'nin genel kredi notu düzeyine getirdi. 
     Halkbank'tan yapılan açıklamada, bankacılık ve finans sektöründe yaşanan tüm olumsuzluklara rağmen, Fitch IBCA'nın Türkiye'nin reytingini düşürmediği hatırlatılırken, Fitch IBCA raporunda, Halkbank'ın deneyimli yönetici kadrosuyla, hükümetin, IMF ve Dünya Bankası ile birlikte belirlediği ekonomik programa bağlı kalarak çalışmalarını yürüttüğüne değinildiği kaydedildi. 
     Raporda, bankanın sektördeki ikinci büyük banka olduğu, aktif toplamı bakımından kamu bankaları arasında yaklaşık yüzde 30 payının bulunduğu, hemen hemen finansal rasyolarının tamamının ülke ortalamalarının üzerinde olduğunun ifade edildiği de belirtildi. 
     



</TEXT>
</DOC>
