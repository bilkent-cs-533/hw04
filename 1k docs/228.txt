<DOC>
<DOCNO> 228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sondun01.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de bombalı gece 
</HEADLINE>
<TEXT>

     İsrail'in Netanya kentinde meydana gelen patlamalarda, ilk belirlemelere göre 40'tan fazla kişi yaralandı. Sağlık görevlileri, Hillel Yaffe hastanesine kaldırılan yaralılardan birinin durumunun ağır olduğunu belirtti. 
     Polis, ağır yaralı kişinin, 10 kiloluk patlayıcıyı araca yerleştiren eylemci olabileceğini kaydetti. Bu arada İsrailli yetkililerin, başkent Tel Aviv'in 30 kilometre kuzeyindeki kentin işlek Herzl Caddesi'nde meydana gelen patlamadan sonra Gazze havaalanının kapatılması talimatını verdiği belirtildi. 
     İsrail Başbakanı Ehud Barak'ın bir sözcüsü, patlamanın ''ciddi bir terörist eylem'' olduğunu söylemişti. Patlamadan sonra Barak'ın, güvenlik konularını görüşmek üzere Bakanlar Kurulu'nu topladığı da kaydedildi. Patlamanın sorumluluğunu henüz üstlenen olmadı. 




</TEXT>
</DOC>
