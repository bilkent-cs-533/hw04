<DOC>
<DOCNO> 87 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sondun06.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de göstericiler Kongre binasında yangın çıkarttı 
</HEADLINE>
<TEXT>

     Arjantin'de yeni hükümeti protesto eden göstericilerden Kongre binasına girmeyi başaran bir grup, binada yangın çıkardı. 
     Olay yerindeki basın mensupları, polisin binlerce kişinin katıldığı bir gösteriyi dağıtmasının ardından, bir grup göstericinin Kongre binasına girmeyi başararak, ellerine geçen her şeyi kırıp döktüğünü ve binada yangın çıkardığını bildirdiler. 
     Yangının derhal kontrol altına alındığı belirtildi. 
     Ağır bir ekonomik bunalımdan geçen Arjantin'in başkenti Buenos Aires'te güvenlik güçleri, gece yarısı yeni hükümeti protesto eden göstericileri gözyaşartıcı gaz kullanarak dağıtmıştı. 
     Bankalardan nakit para çekilmesine getirilen kısıtlamaların protesto edilmesinin ardından Devlet Başkanlığı Sarayı'nın karşısındaki Mayıs Meydanı'nda toplanan yaklaşık 7 bin kişi, yeni hükümetin yolsuzlukla suçlanan bazı üyelerinin istifası için gece yarısı gösteri düzenlemişti. 
     Güvenlik güçlerinin müdahalesine kadar sakin süren gösterinin başlamasından kısa bir süre sonra da, Devlet Başkanı Adolfo Rodriguez Saa'nın danışmanı Carlos Grosso'nun istifa haberi gelmişti. 
     






</TEXT>
</DOC>
