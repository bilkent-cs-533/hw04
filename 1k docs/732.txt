<DOC>
<DOCNO> 732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yazar/pulur.html </URL>
<DATE> 2001/01/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Enflasyon ve insaf 
</HEADLINE>
<TEXT>

     GAZETELERDE irili ufaklı başlıklar 
     "Enflasyon 14 yılın en düşüğü " 
     Ya 14 yılın en yükseği olsaydı 
     Allah Allah 
     Yani yer yerinden oynardı demek mi istiyoruz. 
     Haşa 
     Her şeye öyle alıştık ki, enflasyon düşmüş ya da düşmemiş, kimsenin pek aldırdığı yok, ölmüş eşek kurttan korkar mı 
     Oysa, enflasyonun 14 yıldan beri yüzde kırkın altına düşmesi gerçekten çok önemli... 
     
     BAZILARININ siyasi ve ekonomi deha, diye taçlandırdığı, bazılarının da Atatürk'le eş devrimci dediği Özal, ölünceye kadar, enflasyonun yüzde kırkın altına indiğini göremedi. 
     Oysa iktidara gelirken, hedefini yüzde on'un altına düşürecek, fakir fukaranın durumu düzelecekti, ona göre enflasyonu düşürmeden onların durumunu düzelteceklerini söyleyenler en büyük sahtekarlardır. 
     
     ELBETTE enflasyonun bu düşüşünü "çok bilen ustalar" çok iyi değerlendirecektir lakin bu düşüşü, neredeyse olmamış gibi görmek haksızlık değil mi Geçen gece televizyona çıkan "çok bilen ustalar"dan biri "Bu tek başına bir şey ifade etmez " diyordu. 
     Ya, enflasyon patladığı zaman "en önemli sorunumuz budur " diyenler kimdi 
     Hele bu ustalardan biri var ki, "Geçen asırda yani 1900'lü yıllarda, Türkiye'yi yönetenlerin hepsinin cahil olduğunu, hiçbir şey bilmediklerini" söylüyordu. 
     Peki, bilen kim 
     Kim olacak, hazret 
     
     GAZETECİLİKTE bizce yanlış bir kural var, "Gazeteci ayıpları görür " derler... 
     Doğru olabilir de, bu güzellikleri, iyilikleri de görmez demek, değildir herhalde. 
     
     BU hükümet için, çok şey söylenebilir, zaten söyleniyor da, lakin bu, hükümetin başarılarını görmezlikten gelmek demek değildir. 
     Hizbullah katliamını, bankaların içini boşaltanların, devleti soyanların bugünkü hallerini bir düşünsenize... 
     "Her işadamı vergi kaçırır " diyen ve bu dediğini inkar etmeden, devlet bankalarından sorumlu koltuğa oturtulan bir kişi, bugün, yurtdışında ikamet buyuruyor, dönemiyor 
     Bunları da görmeyecek miyiz 
     İnsaf 
     
     BAŞBAKAN Ecevit'in yaşını, sağlığını dillerine dolayanların, "O yerde insafın namı yok mu " lafından hiç haberleri olmadı mı 
     Hem insaf, hem ayıp 
     Hele ayıplar 
     Zaten bugünlerde hepimiz bir sınavdan geçiyoruz, okumanın yaşı olmaz derler, demek sınavın da yaşı, başı olmuyor, şartlar ve olaylar insanı yetmişinde bile sınava sokuyor. 
     Ne demişler 
     "Ne zaman esse sarsar - ı sert 
     O zaman belli olur merd ü namert" 
     Yani, "sert rüzgar esince, mert ve namert belli olur" diyor. 
     
     





CHP... 


Hapishane üzerine 


Ekonomide 2001 


Ufak tefek üç ameliyat 


Fazilet'te Yenilikçiler'in yol haritası... 


"Hak" ve "yüz" 


Bağırta bağırta iniyor 


Baykal, Ecevit ve Roosevelt 


Matematik öğretmenleri 


Motivasyon .. 


Patlama raporu güven vermiyor 


Kesin karar zamanı... 


Güven tazeleme günü 


Enflasyon ve insaf 


Çiller'in kaygısı 


Bir oğul anasını, bir oğul babasını... 


Ortak çaba gösterin 


İstikrar politikasında ısrar’, reçete’de ayar’ gerek 


Zihnali dosyasında ayak sürüyorlar 


</TEXT>
</DOC>
