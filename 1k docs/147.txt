<DOC>
<DOCNO> 147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/ekonomi/eko07.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aygaz’dan pahalı LPG’ye destek 
</HEADLINE>
<TEXT>

Talebin hızla artmasının sağlıklı olmadığını belirten Aygaz Genel Müdürü Yavuz Veyisoğlu, Bu nedenle LPG’deki KDV artışını destekledik’ dedi 
     EBRU SUNGUR 

     Aygaz Genel Müdürü Yavuz Veyisoğlu, 1999’da 350 bin ton olan LPG tüketiminin 2000’de oto LPG’nin etkisiyle dört kat artarak 1.3 milyon tona çıktığını söyledi. Bunun sağlıklı olmadığını vurgulayan Veyisoğlu, "LPG’ye olan talep artışı benzinden yiyor. Ayrıca LPG temini de güçleşiyor. O nedenle LPG’deki KDV artışını destekledik" dedi. 
     Yurtiçinde LPG üretiminin yeterli olmadığınını kaydeden Veyisoğlu, bu nedenle Aygaz’ın da aralarında bulunduğu LPG tevzi şirketlerinin ithalata yöneldiklerini anlattı. Veyisoğlu, şöyle devam etti 
     "Yürürlükteki kararnameye göre LPG tevzi şirketlerinin k r marjları sabitlendi. Bu nedenle LPG’yi aldığımız fiyatın altına satıyoruz. Devlet aradaki farkı ödeyecek, ancak bütçeler de ortada." 
     TÜPRAŞ’ın üretiminin, LPG talebini karşılamaktan uzak olduğunu dile getiren Veyisoğlu, ayrıca gelişen talebe paralel olarak lojistik yatırımlarının da artırılması gerektiğinin altını çizdi. 
     
     100 yeni istasyon 
     2000’in kendileri için beklentilerin ötesinde bir yıl olduğunu ifade eden Veyisoğlu, "Yıl sonu için 250 trilyon liralık ciro hedeflemiştik. Ama 300 trilyonun üzerinde bir ciroyla kapatacağımızı tahmin ediyorum" dedi. Veyisoğlu, LPG piyasasının 2001’de de büyümeye devam edeceğini öngördü. 
     2000’de 180 - 190 adet oto LPG istasyonunu hizmete açtıklarını belirten Veyisoğlu, 2001’de de 100 yeni istasyonu devreye almayı planladıklarını açıkladı. Oto LPG’de Aygaz’ın pazar payının yüzde 14 olduğunu bildiren Veyisoğlu, "2001’de bu alandaki pazar payımızı yüzde 17 - 18’lere çıkarmayı hedefliyoruz" dedi. 
     
     Maliyeti düşecek 
     2000’de 50 milyon dolar civarında yatırım yaptıklarını belirten Veyisoğlu, bu yıl da aynı düzeyde yatırım planladıklarını söyledi. Aygaz’ın, yine bir Koç şirketi olan Gazal’la birleşme çalışmalarına da değinen Veyisoğlu, şu bilgileri verdi 
     "Gaz aletleri üreten Gazal üretiminin yüzde 75 - 80’ini Aygaz için yapar. Birleşmenin Aygaz’ın satışlarını çok etkilemesi beklenemez. Ama maliyetler düşecek, verimlilik yükselecek. Ayrıca sermayemiz bir miktar artacak." 
     Veyisoğlu, Aygaz çatısı altında gerçekleştirilecek birleşmenin 30 Haziran 2000 bilançolarıyla yapılacağını söyledi. 
     
AYGAZ 300 trilyon lira tahmini ciro 2000 9 Net satışlar 223.9 trilyon lira Net k r 18.9 trilyon lira Sermaye 20 trilyon lira Halka açıklık oranı Yüzde 12      
     


 EKONOMİ 




















</TEXT>
</DOC>
