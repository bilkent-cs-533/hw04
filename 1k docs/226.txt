<DOC>
<DOCNO> 226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/yazar/tamer.html </URL>
<DATE> 2001/01/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Parfümde kimyasallar nedense göze batmaz 
</HEADLINE>
<TEXT>

     Bir kadeh amonyum karamel alır mıydınız 
     Ya da sülfür dioksit 
     Abarttık tabii. Ama parfüm kullanıp zaman zaman da içki içiyorsanız, bu ve benzeri maddeleri de ister istemez tüketiyorsunuz demektir. Hele yılbaşı gecesini bol parfümlü ve alkollü bir ortamda geçirdiyseniz, şimdi bir miktar vicdan azabı çekmenizde bence herhangi bir sakınca yok. Tabii en alttaki yazıyı da okuduğunuz takdirde 
     Bilinçli bir tüketiciyseniz peynirin sarıldığı şeffaf plastiğin kanserojen olup olmadığı ya da diyet koladaki yapay tatlandırıcı kafanızı kurcalar. Pekiyi ya her gün kullandığınız parfüm ya da alkollü içeceklerden ne haber 
     Londra Üniversitesi'nde 25 yıl boyunca kimya dersleri veren İngiliz kimyacı John Emsley, Türkçeye "Tüketicinin Kimyasallar Rehberi" diye çevirebileceğimiz "The Consumer's Good Chemical Guide" adlı bir kitap yazmış. Maksadı günlük yaşamda çok kullanılan, çok tartışılan kimyasallarla sakarin, ağrı kesiciler, gıda maddelerine eklenen nitrat gibi ilgili tüketici bilgilerini netleştirmek. 
     Pek çok kimyasalın adı kanser, bebek ölümleri, çevre kirliliğiyle anılır. Ve zaman zaman büyük çaplı anti kampanyalarla gündeme gelir. Ancak bir parfüm için karalama kampanyası düzenlendiği bugüne kadar pek duyulmamıştır değil mi 
     Emsley'den küçük bir hatırlatma "Piyasadaki ünlü parfümlerin hepsi sentetik. Ve aslına bakarsanız, bilim adamları laboratuvarlarda kokulu moleküller üretmeyi başaramamış olsalardı, bugün bir parfüm endüstrisinden söz etmek de mümkün olmayacaktı." 
     Alkollü içkilere katılan senteteki maddeler de hiç azımsanacak gibi değilmiş meğer. 
     
Deterjanlar pop'sa parfümler senfoni      Deterjanlara, yumuşatıcılara ve diğer ev temizlik ürünlerine katılan kokular sentetik. Belki üzüleceksiniz ama parfümlerin de bunlardan farkı yok. Tek farkı kaliteleri. 
     Tüketicinin İyi Kimyasallar Rehberi'nin yazarı John Emsley, "Deterjanlar için üretilen sentetik kokuları pop şarkılarına, parfümleri ise senfonilere benzetebiliriz" diyor. 
     Piyasaya sürülen ilk sentetik katkılı koku, cazibesini 40 yıldır yitirmeyen Chanel No. 5'miş. Parfüm tarihine ilk sentetik bileşen olarak geçen 2 -methylun decenal'ın türevleri bugün hala pek çok ünlü markada kullanılıyormuş. 
     Miss Dior varlığını kimyevi adı cis -3 - hexonal olan molekülün keşfine borçlu. 
     Emsley'e göre kimyasal bileşenlerin önemli kısmı parfümde "tepe notaları" işlevini görüyor. Yani bir parfümü kokladığımızda en önce bu kokuları içimize çekiyoruz. Ancak tepe notaları 15 dakika içinde buharlaşıyorlar. Orta notalarda gül - leylak gibi güçlü çiçek kokuları kullanılıyor. Bu notaların ömrü 3 - 4 saat. Toprak ve baharat kokulu temel notaların ömrü ise 5 saate kadar çıkıyormuş. 
     
Asidinizi sek mi buzlu mu alırdınız      Kimyasallar ve sentetik maddeler konusunda alkollü içecekler de bir hayli zengin. Şarap, bira gibi fermante içkilerin çoğuna onlarca sentetik madde katılıyor. Sorbik asit, potasyum sorbat ve silikon dioksit, gerek renk vermek gerekse koruyucu amaçla sıklıkla kullanılan maddeler. Amonyum karamel biralara, sodyum sülfit karamel ise viski ve brandy'ye altınımsı bir renk vermekte kullanıyor. Sülfür dioksit ise şaraplarda fermantasyona yardımcı olması için katılıyor. Şaraba bazı asitler, ester ve aromatik maddeler de ekleniyor. Köpüklü şaraplarda karbondioksit kullanılıyor. 
     Ancak Tüketicinin Kimyasallar Rehberi'nin yazarına göre tüm bu maddeler sayısız testten geçirilmiş. Ve sağlığımıza etkisi, alkolün kendisinden çok daha az. 
     Alkolün zararları çok yazılıp çizilmiştir ama, yılbaşı gecesinin geride bırakıp yepyeni bir yıla henüz adımınızı atmışken, bir kimyagerin uyarılarına kulak vermek belki yarar olabilir 
     Beyin ve sinir sistemi Alkol merkezi sinir sistemini yavaşlatıyor. Daha geç tepki vermeye başlıyoruz. Hücreden hücreye bilgi alışverişi önemli ölçüde aksıyor. 
     Kulak Kulağımızdaki sıvının yoğunluğu değişiyor ve dengemizi kaybediyoruz. 
     Deri Alkol deriden hızla ısı kaybına neden oluyor. Dolayısıyla donmak üzere olan birinin konyakla kurtarılabileceği düşüncesi sadece popüler bir mit. 
     Böbrek 2 bardak şarap içtiğinizde 500 ml su kaybediyorsunuz. Normalde böbreklerin suyu geri kazanması lazım. Ancak alkol, ilgili hormonu azalttığı için böbrek bu işlevini yerine getirmekte zorlanıyor. 
     
     





2001 yılı 


Anna ile Bambi 


Bayram Gazetesi 


GİTMİYORUM 


Düş kırıklıkları değil, yaşama sevinçleri... 


Sivil itaatsizlik ve sanayicinin isyanı 


Tatil bitti diye üzülmeyin 


2001'in falı 


Dilekler ve gerçekler... 


Yılbaşı ateşi 


Parfümde kimyasallar nedense göze batmaz 


"Fakirleşerek" iç açığı, "dilenerek" dış açığı kapatacağız 


</TEXT>
</DOC>
