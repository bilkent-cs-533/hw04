<DOC>
<DOCNO> 986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/magazin/mag01.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Merve ilk sualtı mankeni oldu 
</HEADLINE>
<TEXT>

Alternatif sporlara merakıyla tanınan Merve İldeniz, bir ilke daha imza attı.. Deniz Magazin adlı dergi için, dalarak’ modellik yaptı 
     ÖNAY YILMAZ 

     Bir dönemin en gözde manken ve fotomodellerinden Merve İldeniz, podyumları bıraktı bırakalı kendini alternatif sporlara adadı... Eskiden mankenlik yapıp evlenince de işi bırakan pek çok kadının aksine o kıpır kıpır... Kısa bir süre önce Camel Trophy'nin Türkiye elemelerine katılarak bir ilke imza atan İldeniz'in şimdiki marifeti ise deniz altında modellik 
     
Uzman dalgıç      Merve İldeniz, Deniz Magazin adlı dergiye verdiği pozlarla 'sualtı mankenliği' kavramının öncüsü olmaya kararlı. Bu çekimler için de biçilmiş kaftan... Çünkü İldeniz, bröve sahibi başarılı bir dalgıç. Deniz Magazin dergisinin de yazarlarından... 
     İldeniz'in birbirinden güzel sualtı fotoğrafları, dergi yöneticilerine bir fikir vermiş... Ve çekimler yapılmış. Bu girişimden dalgıç malzemeleri üreten firmalar da memnun. Dalgıçların üstündeki ekipmanın yani regülatör, elbise, maske ve paletin çekimlerle daha fazla ilgi göreceğini düşünüyorlar. 
     
Her sayı bir manken      Derginin sualtı fotoğrafçısı Engin Aygün de çekimlerden memnun. Aygün Merve İldeniz ile yapılan çekimlerin bir ilk olacağını söylüyor ve ekliyor "Her sayıda farklı bir modelle sualtı çekimi yapacağız. Ancak özellikle mankenlikten gelen dalgıçlar ya da eski dalgıç yeni mankenler tercihimiz olacak" 
     Merve İldeniz ise sualtıyla ilgili girişimlerinin bu kadarla kalmadığını da belirtiyor. Ünlü manken Teksas Üniversitesi bünyesinde kurulan Insitute of Nautical Archaeology'nin "Anadolu'nun Sualtı Hazineleri" projesinde de yer almış. Bu konuyla ilgili de şöyle konuşuyor "Sahillerimizde batan gemilerin bir envanteri çıkarılıyor. Ve ben böyle bir projeye katıldığım için çok mutluyum" 
     


 MAGAZİN 
















</TEXT>
</DOC>
