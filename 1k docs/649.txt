<DOC>
<DOCNO> 649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/guncel/gun02.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
5 kanalı yaktı 
</HEADLINE>
<TEXT>

Prof. Dr. Adnan Çoker’i kastederek "Cahillik gider, eşeklik baki kalır. Dengesiz showman’in teki" diyen Hülya Avşar, 5 kanalı RTÜK’zede yaptı 
     Bir resim sergisinde Prof. Dr. Adnan Çoker ile tartışan Hülya Avşar’ın daha sonra konuyla ilgili olarak yaptığı hakaret dolu açıklamaları yayınlayan TGRT, Interstar, Kanal D, Kanal 6 ve Show TV, Radyo ve Televizyon Üst Kurulu’nun RTÜK hışmına uğradı. 
     
İftira niteliği taşıyor      RTÜK, bu yayınların, 3984 Sayılı RTÜK Kanunu’nun 4. maddesinin "Kişi ya da kuruluşları eleştiri sınırları ötesinde küçük düşürücü, aşağılayıcı veya iftira niteliği taşıyan yayın yapılamayacağına" ilişkin J bendine aykırı olduğunu belirterek 5 kanala birer gün ceza verdi. 
     
Yanmayan kalmadı      Hülya Avşar haberini "atlayan" ATV ise Flash TV’yle birlikte başka bir nedenden dolayı RTÜK’ten bir gün yayın durdurma cezası aldı. Kral TV de ceza yağmurundan etkilendi. 
     
Yanmayan kalmadı      "Özel amaç ve çıkarlara hizmet eden ve haksız rekabete yol açıcı yayın yapılmaması" ve "Çocukların ve gençlerin fiziksel, zihinsel, ruhsal ve ahlaki gelişimini olumsuz yönde etkileyebilecek yayın yapılmaması" esaslarına aykırı davrandığı gerekçesiyle Kral TV’ye bir gün kapatma cezası verildi. 
     
İşte RTÜK’ü kızdıran sözler      O kendini bilmez dengesiz showman’in teki. Bin kere de ceza verseler yine aynı sözleri söylerim. Cahillik gider, ama eşeklik baki kalır. Bu adam bence profesörlerin adını kirletiyor. Benim kayınpederim de profesör ve ben onunla konuşurken adeta tir tir titriyorum. Profesör dediğin zaman karşısında durduğunda düğmeni ilikleyeceksin. Kadınlarla nasıl konuşulması gerektiğini ise kesinlikle bilmiyor. Hiç olmazsa Prof. Orhan Kural kadınlarla nasıl konuşulacağını biliyor. Kaya eşi burada olsa onun ağzını burnunu dağıtırdı. 
     


 GÜNCEL 




















</TEXT>
</DOC>
