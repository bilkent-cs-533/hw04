<DOC>
<DOCNO> 894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yazar/cemal.html </URL>
<DATE> 2001/01/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hoca'dan Yenilikçiler'e, Asiltürk eliyle... 
</HEADLINE>
<TEXT>

     Fazilet Partisi'nde Gelenekçi kanadın sözcüsü Oğuzhan Asiltürk, Erbakan Hoca'nın en önde gelen dava arkadaşlarından biridir. Hatta Hoca birse, Asiltürk iki numara sayılır. 
     Refah milletvekili Asiltürk, Hoca'yla birlikte 1960'lardan beri Milli Görüş hareketinde kavga verdi. Askeri rejim dönemlerinde Hoca'yla birlikte hapis yattı. 12 Eylül'de Hoca gibi o da siyaset yasağına uğradı. 
     Şu söylenebilir 
     Milli Görüş hareketinin ya da parti olarak Nizam - Selamet - Refah - Fazilet çizgisinin içinde her zaman bir demir çekirdek olmuştur. 
     Çok dar bir çevredir bu. 
     Lider kadrosudur. 
     Başında Erbakan Hoca yer alır. 
     İki numarası, demin de belirttiğim gibi Asiltürk'tür. Bu demir çekirdeğin ilk halkasında Şevket Kazan, Fehim Adak, Recai Kutan, Süleyman Arif Emre de vardır. Daha sonra bir Temel Karamollaoğlu'nun da buraya katıldığı belirtilebilir. 
     Fazilet içinde Recai Kutan emanetçi Genel Başkan'dır. Ama perde arkasındaki gerçek oyuncu Oğuzhan Asiltürk'tür. Balgat'la, yani Erbakan Hoca'yla bağlantılı olarak partide neyin ne olacağını Oğuzhan Asiltürk haber verir. 
     Şöyle denebilir 
     Mesajcı, Oğuzhan Asiltürk'tür. 
     Bu yüzden Yenilikçiler'in bütün yıldırımları Asiltürk'ün üstüne yağmıştır. Erbakan Hoca'ya fazla ses çıkarmak istemeyenler, Asiltürk'e veryansın etmişlerdir. 
     Asiltürk'le dün sohbet ederken onun sözlerinin aynı zamanda Erbakan'ın görüşlerini yansıttığını elbette düşündüm. Edindiğim izlenimler ilginç ipuçları veriyordu. 
     Bir kere, kendisi de görüyor artık bir şeylerin sona erdiğini. Çok açıkça ifade etmek istemese de, 'okun yaydan fırladığı'nı teslim ediyor. 
     Şu sözler Asiltürk'ün 
     "Yeni parti kurulduğu zaman illerde görev verecekleri kimseleri daha şimdiden tespit ettiler. Ayrı bir parti gibi çalışıyorlar. Oran'a çıkarken Politika Araştırmaları Merkezi PAM diye bir yer var. Karargah orası... Abdullah Gül'ün yeri... Bizim taban, parti örgütü buna müthiş tepki gösteriyor." 
     
Ayıp ediyorlar      Ve ekliyor 
     "Ayıp ediyorlar " 
     Şöyle devam etti Asiltürk 
     "Bir daha yüz yüze bakamayacak mıyız Ben bugüne kadar onları incitecek tek laf söylemedim. Ama onlar... Bir gün oturup vicdanlarının sesini dinlesinler bakalım. Aynı zamanda kendilerine yazık ediyorlar. Keşke yapmasalar. Çünkü Milli Görüş tabanını tanımıyorlar. Her yaptıkları bizim tabana ters düşüyor. Bizim tabanda kendi partisine sahip çıkma duygusu çok kuvvetlidir. Onun için başka parti kursalar da bir yere gidemezler." 
     Asiltürk, Yenilikçiler'in Milli Görüş tabanıyla fazla bir alışverişleri olmadığı kanısında. "Başka partilerin tabanlarına oynuyorlar" derken, başta ANAP, DYP ve MHP'yi kastediyor tabii. 
     Şu sözler de Asiltürk'ün 
     "Hatırlayın, Tayyip Erdoğan hep 'Özalvari' davranmaktan söz etmiyor mu .. 'Yeni oluşum' diyorlar. Melih de, Abdullah Gül de... Yani bizden başka tabana oynuyorlar. Milli Görüş tabanı ise onların zannettiklerinden farklıdır. Yaptıkları bizim tabana ters düşüyor." 
     
Şimdiden 3'e bölündüler      Tabii Oğuzhan Asiltürk'ün bu değerlendirmelerinin ne kadarı gerçeği yansıtıyor, ne kadar özlemi tartmak o kadar kolay değil. 
     Ancak şurası bir gerçek 
     Hoca'nın, Asiltürk'ün, yani 'demir çekirdek'in tüm aksi yöndeki çabalarına rağmen Milli Görüş tabanında Yenilikçiler'in, Tayyip Erdoğan'ın gözle görülür büyük bir ağırlığı var. 
     Asiltürk'ün bu gerçeği kabullenmesi tabii ki beklenemez. Yenilikçiler'i tabanda güçsüz, etkisiz göstermek isterken şöyle dedi 
     "Bakmayın birlikte gözüktüklerine. Daha şimdiden üçe bölündüler Recep Tayyip Erdoğan, Abdullah Gül ve Melih Gökçek..." 
     Asiltürk, bu bölünmüşlük temasının üzerinde özellikle duruyor. 
     Bir ara şöyle dedi 
     "Zaten Tayyip, Melih Gökçek'le Gül'ü kendi asıl çalışmalarına katmadı." 
     Asiltürk, dikkat ettim, Yenilikçiler'in 'bölünmüşlüğü' üzerinde dururken, bir noktayı daha öne çıkartmaya özen gösterdi. Bülent Arınç'ı diğerlerinden ayrı tutuyordu. 
     Asiltürk, Yenilikçiler'in genellikle en çok son on yılda harekete katıldıklarını söyledi. Hepsinin çok yeni olduklarını, "Biz onları bir yerlere koyduk " diyerek belirtirken, Bülent Arınç'tan daha olumlu bir dille söz etti. 
     Asiltürk sohbetimizde, Yenilikçiler kendilerini partiden attırmak istiyorlar, bunun bahanesini yaratmaya çalışıyorlar demedi. 
     Fakat, lafı oraya getirdi. 
     Şöyle dedi 
     "Dürüst de davranmıyorlar. Mertçe fikirlerini söyleyip ayrılsınlar o zaman..." 
     Yenilikçiler'in artık işi 'hakaret'e vardırmaya başladıklarını, 'tenkit hakarete dönüşürse Disiplin Kurulları'nın çalışmaya başlayabileceğini söyledi. 
     Erbakan'la ilgili de şöyle dedi 
     "Hoca gece yarılarına kadar hukuk mücadelesi veriyor. Yaşananlara çok üzülüyor. Bütün umudumuz, gün gelir bundan vazgeçerler. Kendilerine zarar veriyorlar. Tabanımızı tanımıyorlar." 
     Tayyip Erdoğan'ın lider sultası, tekelcilik gibi iddiaları kabul etmedi Asiltürk... 
     
Fazilet kapatılacak mı      Parti kapatılacak mı 
     Oğuzhan Asiltürk şöyle dedi 
     "Hükümetin öngördüğü Anayasa değişikliği gerçekleşirse, Fazilet'in kapatılma davası biter. Çünkü kapatma kararı bundan böyle mahkeme kararlarına bağlı olacak." 
     Peki ya Fazilet olarak hükümetle bir demokratikleşme paketi üzerinde uzlaşma sağlanabilir miydi 
     Asiltürk bu konuda dikkatli bir üslupla konuştu. DSP ile ANAP'ın bu açıdan MHP ile pek anlaşamadığına işaret etti. Bu boşluğu Fazilet'in doldurup doldurmayacağı konusunu ise açık bırakmayı tercih etti. 
     Asiltürk anlaşılan, koalisyon ortakları arasına girmekten, belki de Ecevit'i güç durumda bırakmaktan kaçındı. 
     İki gün Yenilikçiler'i yazdım. Bugün de Gelenekçiler'in yanıtlarını özetlemeye çalıştım. Yani üç gündür yorumu size bıraktım. 
     
     





'Öteki Türkiye' 


Şiddet ve TV 


Koca dayağı da reyting kurbanı 


Teleon mağduru 


Gül'den Erbakan'a... 


Rahmi Bey nazara geldi diyenler var 


Hoca'dan Yenilikçiler'e, Asiltürk eliyle... 


Aykırı Siyaset 


Yılın on buluşu 


"Tuna, Polonya'dan henüz geçmiyor " 


YÖK darma duman 


Gazetecilik ve bayram 


Görüşme yerine bütünleşme... 


"Başka yol yok..." 


"Balalayka"nın hüznü... 


Maestro 


Başka dünyalar 


Avşar rekor kırdırttı 


Faiz yüksek ama satış iyiye işaret 


</TEXT>
</DOC>
