<DOC>
<DOCNO> 323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/siyaset/siy08.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK için 6 yeni üye seçilecek 
</HEADLINE>
<TEXT>

     ANKARA Milliyet 

     Yüksek Öğretim Kurulu üyelerinden, başkanvekilleri Prof. İsmail Tosun ve Prof. Uğur Buget ile İsmail Akınaltuğ, Durmuş Yalçın, Emekli Hava Korgeneral Erdoğan Özinal ve Prof. Dr. Ramazan Evren’in görev süreleri 6 Ocak’ta sona eriyor. 
     YÖK Kanunu gereği, İsmail Akınaltuğ ile Durmuş Yalçın’ın yerine Cumhurbaşkanı, Prof. Ramazan Evren’in yerine Bakanlar Kurulu, Emekli Hava Korgeneral Erdoğan Öznal’ın yerine Genelkurmay Başkanlığı, Prof. Tosun ile Prof. Buget’in yerine de Üniversitelerarası Kurul’un aday belirlemesi gerekiyor. 
     Üniversitelerarası Kurul, Prof. Tosun’u yeniden YÖK üyeliği için aday gösterirken, Prof. Uğur Buget’in yerine Gazi Üniversitesi Biyoloji Bölümü öğretim üyesi Prof. Mustafa Kuru’yu belirlemişti. Cumhurbaşkanı kontenjanından yeni üye adayları henüz belirlenmedi. 
     Genelkurmay Başkanlığı da Öznal’ı yeniden aday göstermiş, Cumhurbaşkanı Sezer de onaylamıştı.Adayların üyeliği, Cumhurbaşkanı’nın onayıyla kesinleşiyor. 
     


 SİYASET 













</TEXT>
</DOC>
