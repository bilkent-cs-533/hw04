<DOC>
<DOCNO> 893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yazar/cankat.html </URL>
<DATE> 2001/01/06/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Rahmi Bey nazara geldi diyenler var 
</HEADLINE>
<TEXT>

     Rahmi Koç’la kadınların bu kadar ilgilendiğini bilmiyordum. Konuştuklarını dinlerken aklıma babaannem geldi. Bacaklarımdan tutup, beni üzerlik otu serptiği mangal ateşinin üstünde bir sağa bir sola sallayışını hatırladım. Kulağımda, şarkı söylerken incelen güzel sesi 
     Elemtere fiş kem gözlere şiş 
     Ak göz, kara göz, mavi göz, çeng r göz 
     Gitsin kemlik, gelsin iyilik 
     Tu tu tu tu .. 
     Sadberk Hanım da Rahmi oğlunu tütsüler miydi acaba Halask rgazi Caddesi’ndeki Çankaya Apartmanı’na annem bir keresinde beni de götürmüştü. Diyeceğim, rahmetli Sadberk Hanım’ın elini öpmüşlüğüm var. 
     Ama tütsü yaparken onu, hele koca kafasıyla bir sağa bir sola savrulurken eğlenen çocuk Rahmi Koç’u gözümün önüne getiremedim. 
     Vehbi Bey’den bütün çocuklarının, galiba en çok da oğlunun çekindiğinin büyüklerden dinlerdim. 
     Koç ailesinin çocukları hiç şımarık zengin çocuğu olmadılar, derlerdi. 
     Gevezeliğim tuttu, sadede gelelim. 
     Hanımlardan biri Yeşilköy’de, 31 aralık sabahı Rahmi Koç’u görmüş tekerlekli sandalyeyle arka kapıdan indirilirken... Onun dedikodusunu yapıyorlardı. 
     Üç gün sonra ben onu Mithat Perin’in cenazesinde gördüm, maşallah sapasağlamdı, dedim. 
     Biri atıldı 
     Geçen yıl mart ayında New York’a gitmişti. Kurban Bayramı tatiliydi. Bir yerde kayak yaparken düşmüş, omuz kemiğini kırmıştı. 
     Söze katılan var 
     Tel filan takıldı omuzuna, günlerce askılı gezdi, biliyorum. 
     Ha işte, bu bayram tatilinde de Miami’de yürürken ayağını burkmuş. Bacak lifleri zedelenmiş. Yürüyemediği için uçaktan tekerlekli arabayla çıkarmışlar. 
     Yakınları kimlerse artık Ben bu işe yeni girdim, o kadarını bilemem... 
     O kadar havalısın, yakışıklısın, şıksın ki, diyorlarmış Rahmi Bey’e sana nazar değiyor 
     Babaannemin tütsü duasını durup dururken hatırlamadım. 
     
SEZEN AKSU      Sezen Aksu’dan yeni haber. Bunları kulaktan dolma yazıyorum, kusura bakmayın. Aslında içine bir tutam muzırlık katarak iyilik haberi vermeyi pek severim. 
     Sapasağlam dedimse de, tansiyonunu etkileyen böbrek rahatsızlığı devam ediyormuş. Tekrar ediyorum, merak edecek bir durum yok. Son haberi sağlam kaynaktan aldım, çok güvendiğim bir meslektaşımdan. 
     Onun kim olduğunu da siz bulun artık 
     
3 L Las Vegas - Londra Levent istihbarat hattı      3L’yi ben uydurdum. Las Vegas-Londra-Levent arasındaki hızlı istihbarat hattının bir adı olsun diye. 
     Anlatayım. 
     Ünlü bir Türk işadamı, geçen yıl yolu düşmüştü, Las Vegas’ın şık kumarhanelerinden birinde şansını denemek istedi. Müdüriyete uğradı, kendini tanıttı işleri arasında Türkiye’de büyük bir bankanın sahipliği de vardı. 
     Tekrar geleceğini, oynamak istediğini, adına 500.000 dolarlık bir kredi açılmasını istedi. 
     Las Vegas’taki kumarhane Londra’daki anlaşmalı detektiflik bürosunu haberdar etti. Büro, İstanbul-Levent’e kadar uzandı ve Türk işadamının ülkesinde itibarlı bir işadamı ve büyük bir bankanın sahibi olduğunu öğrendi, durumu Las Vegas’a bildirdi. Kredi derhal açıldı. 
     Bu demekti ki, kumarhanenin yeni müşterisi bundan böyle ne zaman gelse, yeni bir muameleye gerek olmadan 500.000 dolara kadar borçlanıp kumar oynayabilirdi. 
     - 
     Ne l , değil mi Ama hik yenin arkası da var. 
     Günlerden bir gün Londra’daki büro, Türkiye’de bazı bankalara el konulduğu haberini aldı. İstihbarat hızla yenilendi ve Las Vegas tekrar bilgilendirildi. Özeti şuydu 
     Türkiye’de el konulan bankalardan biri de müşterinizin bankasıdır. Ne var ki adı geçenin, diğer işleri ve malvarlığı yeterli ve güvenlidir. Kredisi aynen devam edebilir. 
     Peki, devletin bu tür detektiflik bürolarıyla çalışmasına bir engel var mı 
     
Tek mi çift mi oynarken      Kuzum, siz de bazen, televizyon karşısında çıldıracak gibi olmuyor musunuz Ben oluyorum. Önceki akşam gencecik, aydınlık yüzlü bir kızcağıza soruldu 
     "İptidai ne demek İlkel mi, düzensiz mi, sorumsuz mu " 
     Bandırma’dan gelmiş, çalışıyormuş. Bu yarışmadan çokça altın kazanıp Amerika’ya gitmek istiyor, özellikle de "Bevırli Hilz"i görmek için. Ama önce soruyu bilmek gerek. İptidai ne demek acaba "Düzensiz" diyor kızımız gülümseyerek, ama kararsız. Sonra "..mi acaba" faslı Daha sonra Sonrasının önemi yok zaten. Sonunu beklemeden başka kanala geçtim. 
     Derken, iki yazarımız arasındaki "tek mi çift mi" maçını hatırladım. "Takiye mi, takıyye mi " 
     Siz neyin savaşını veriyorsunuz beyler, dedim içimden çoluk çocuk analarının dilini unutmuş, siz büyük babamın, belki kullandığı sözcüğün yazılışını tartışıyorsunuz. 
     
     





'Öteki Türkiye' 


Şiddet ve TV 


Koca dayağı da reyting kurbanı 


Teleon mağduru 


Gül'den Erbakan'a... 


Rahmi Bey nazara geldi diyenler var 


Hoca'dan Yenilikçiler'e, Asiltürk eliyle... 


Aykırı Siyaset 


Yılın on buluşu 


"Tuna, Polonya'dan henüz geçmiyor " 


YÖK darma duman 


Gazetecilik ve bayram 


Görüşme yerine bütünleşme... 


"Başka yol yok..." 


"Balalayka"nın hüznü... 


Maestro 


Başka dünyalar 


Avşar rekor kırdırttı 


Faiz yüksek ama satış iyiye işaret 


</TEXT>
</DOC>
