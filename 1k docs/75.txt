<DOC>
<DOCNO> 75 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/yazar/pulur.html </URL>
<DATE> 2001/12/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Roman başka gerçek başka... 
</HEADLINE>
<TEXT>

     ELBETTE romanın, gerçeği, tam, birebir yansıtması diye bir kural, bir zorunluluk olamaz. 
     Romancı, tarihin bir dönemini yansıtan roman yazabilir, o dönemi, kahramanlarına anlattırır, konuşturur. Ama romancı, gerçek kişileri, romanına aldığı zaman, onların ağzından yalan, yanlış, şeyler yazamaz, maddi hatalar yapamaz. 
     
     GEÇTİĞİMİZ pazar günü "Cumhuriyet"te Leyla Tavşanoğlu'nun Cahit Kayra ile "Varlık Vergisi" konulu bir söyleşisi vardı. O dönemi yaşamış olan Maliye müfettişlerinden Cahit Kayra "Vergi fikir olarak doğru, uygulama yanlış" diyordu. 
     
     LEYLA Tavşanoğlu, sözü "Salkım Hanımın Taneleri" romanına getirerek şunu soruyordu 
     "Kitabın ilk sayfalarında, Selim Ragıp Emeç'in gazete patronu olarak Moda Kulübü'nün üst katında bir görüşme yaptığı, o arada Gece Postası gazetesi okuduğu yazılı. Oysa Selim Ragıp'ın sahibi olduğu gazete Son Posta Gece Postası Ethem İzzet Benice'nin. Acaba Karakoyunlu bu gerçeği de bilmiyor muydu " 
     Cahit Kayra, herhalde gülüyordu 
     "Karakoyunlu Gece Postası diye bir gazete adı işitmiş, onu Selim Ragıp Bey'e yakıştırmış." 
     
     LEYLA Tavşanoğlu, bir soru daha soruyordu 
     "Kitapta bir başka nokta daha var. Saracoğlu, o zamanki gazete patronlarını susturmak için hepsini CHP'den milletvekili yapmak istiyor. Anadolukavağı'nda o dönem, ikinci askerliğini yapmakta olan Selim Ragıp nasıl milletvekili olur " 
     Cahit Kayra, herhalde başını sallamıştır 
     "Bunların hiçbiri doğru değil " 
     
     DİYECEKSİNİZ ki Leyla Tavşanoğlu, Selim Ragıp Bey'in, niçin bu kadar üzerinde duruyor 
     Sizin babanız "Son Posta" gazetesinin sahibi Selim Ragıp Emeç olsa, romancı, onu Gece Postası'nın sahibi, ya da babanız askerden, milletvekili yapmaya, kalkışırsa, susacak mısınız 
     LEYLA Tavşanoğlu'nun da, rahmetli Selim Ragıp Emeç'in kızı olduğunu tekrarlamaya gerek var mı 
     
     Roman mı, gerçek mi 
     Romancı bir dönemi istediği gibi anlatabilir, romanının kahramanlarını istediği gibi konuşturabilir, bu onun hayal hakkıdır, olsa olsa eleştirilir. 
     Ama gerçek, yaşamış kişileri romanına kahraman yapacaksın, sonra da maddi hatalarla, onları konuşturacaksın. 
     İşte bizim kabul edemediğimiz, bazılarının da işlerine geldiği için savundukları bu. 
     Kimse romana, romancıya karışamaz... 
     Ama romancı da, kimsenin babasıyla uluorta oynayamaz. 
     Mesela, biri kalkıp bir roman yazsa "1940'larda Demirkırat gazetesinin sahibi Fikret Karakoyunlu, Varlık Vergisi'ni savunmuştu" dese, "Yılmaz Karakoyunlu, babasına atılan bu iftirayı, "Canım ne olacak, roman işte " diye kabul eder mi 
     
     







Yeni yıl, iyi yıl 


Cereyan çarpar 


Avrupa'nın teröristi 


Siyaset 2002'de yeni yüzler... 


Mutluluğun Tibet sırrı 


Peki bu fıkralar kimin .. 


İzmir üniversite kenti oluyor 


2001'de dış politika 


Neden doğru insana aşık olamıyoruz 


Roman başka gerçek başka... 


Umutların inşa yılı 


Bankaların sermaye yeterlilik yasası kırpılıp kuşa döndü 


İzah zor, işler karıştı 


Afganistan'a bu, düşkünlük de ne 


2002’de iş ve ekmek yine aslanın ağzında 


</TEXT>
</DOC>
