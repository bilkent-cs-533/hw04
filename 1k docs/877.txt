<DOC>
<DOCNO> 877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yasam/ayas.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz’ın dibi nükleer midye dolu 
</HEADLINE>
<TEXT>
ÇERNOBİL ağa takıldı 
Marmara ve Boğaz’daki balık ve midyelerde, Çernobil sonrası ortaya çıkan son derece tehlikeli radyoaktif maddelere rastlandı 
     ÖNAY YILMAZ İstanbul 

     Türkiye Atom Enerjisi Kurumu ile Çekmece Nükleer Araştırma ve Eğitim Merkezi, şok bir rapor hazırladı. 
     Rapora göre, Marmara Denizi ve İstanbul Boğazı, ciddi bir radyoaktif kirlenmenin etkisi altında. Bunun sebebi de, Ukrayna’daki Çernobil faciası, nükleer denemeler ve Tuna Nehri boyunca bulunan nükleer santrallerin, Karadeniz’e ulaşan atık suları’. 
     
Ege’yi de vurabilir      Araştırma, özellikle Çernobil kazasından sonra ortaya çıkan radyoaktif kirliliğin, Karadeniz’den Boğaz’a ve Marmara’ya ulaştığını gösteriyor. 
     Kirliliği oluşturan son derece tehlikeli radyoaktif maddelerin başında da, yarılanma ömrü 30 yıl olan Sezyum 137, Sezyum 134, polonyum, tolyum ve potasyum geliyor. Bu maddelerin Boğaz ve Marmara’daki balık türleri, özellikle de midye ve salyangozlarda ciddi oranda bulunduğu belirtilen rapora göre, önlem alınmazsa bu radyoaktif kirlilik Ege’yi de vuracak. 
     
Kansere yol açıyor      Radyasyona maruz kalmış deniz ürünlerini uzun süreli tüketmek, başta kanser olmak üzere çeşitli hastalıklara yol açıyor. Uzmanlara göre, denizde bulunan radyoaktif maddeler, özellikle midyeleri etkiliyor. Boğaz ve Marmara’da görülen radyoaktif elementlerin en tehlikelisi ise, uzun ömürlü olduğu için Sezyum 137. Bu element, 30 yıl sonra radyoaktif etkisinin yarısını kaybediyor. 
     Yoğun olarak tiroid, kan kanseri ve çeşitli kan hastalıklarına yol açan bu radyoaktif maddeler, bazı çevrelere göre insan sağlığını etkilemeyecek’ düzeyde. Nükleer Fizik Profesörü Dr. Hayrettin Kılıç ise, alçak dozlu radyasyonun bile büyük sağlık sorunları yaratabileceğini söylüyor. 
     


 YAŞAM 



















</TEXT>
</DOC>
