<DOC>
<DOCNO> 198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/yasam/yas02.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
31.12.2000 SAAT 23.45 
</HEADLINE>
<TEXT>
2000’de bomba... 
Taksim, eski yılı olaylı bitirdi soluk almadan yeni yıla olaylı girdi. İstiklal Caddesi’nde önce bomba patladı.. Biri ağır 10 kişiyi yaralandı... 
     CENNET NAR - ŞAKİR AYDIN - ELVAN EZBER - ÇAĞLAR ÇAĞATAY - ŞAKİR AYDIN - ÖMER ERBİL - SABRİ SEVER İstanbul 

     Taksim’de yeni yılı karşılamak isteyenlerin akınına uğrayan İstiklal Caddesi’nde 2001’e dakikalar kala patlayan bomba, korku ve paniğe yolaçtı. 
     Kutlamalara gölge düşüren patlama, Galatasaray’daki mağazaların önüne 2000’e veda etmek üzere olduğumuz saat 23.45’de meydana geldi. Binlerce insanın doldurduğu cadde, patlamayla bir anda karıştı. İnsanlar panik içinde uzaklaşmaya çalışırken, bombanın yakınında bulunan Yavuz Sözgen, Erdal Sözgen, Mustafa Tankova, Serdar Yurtsever, Mesut Yılmaz, İlker Çimen, Şenay Yalgı, Mehmet Yalgı, Taner Yeşil, Akın Akter yaralandı. 
     En kalabalık gecelerinden birini yaşayan caddedeki kargaşa nedeniyle ambülanslar patlama yerine uzun süre gelemedi. Bunun üzerine yaralılar, polis ekiplerince Taksim İlk Yardım Hastanesi’ne kaldırıldı. Karnına şarapnel parçası isabet eden Şenay Yalgı’yla birlikte beş yaralının tedavisine devam edilirken, diğerleri taburcu edildi. 
     
     Bomba, Cola kutusundaydı 
     Patlamanın meydana geldiği yere emniyet şeridi çekilirken, uzman ekiplerin incelemesi sonucu bombanın kola kutusu içine yerleştirilmiş TNT ile yapıldığı ve şiddetini arttırmak için ayrıca çivi ve bilye konulduğu belirlendi. 
     Saldırıyla ilgili henüz bir üstlenme olmadı. Ancak polis, yapılış şekline göre bombayı aşırı dinci terör örgütü İBDA - C’nin yapmış olması üzerinde duruyor. 
     
     Gecemiz k busa döndü’ 
     Kanlı saldırının kurbanlarından Şenay Yalgı 24 , patlamayı şöyle anlattı 
     "Eşim Mehmet ve 4 yaşındaki oğlum Mazlum Can ile, bu yılbaşını farklı kutlamak için Taksim’e gittik. Gece yarısına kadar bir barda eğlendik. Oğluma havai fişek gösterisi izlettirmek için dışarı çıktık. O anda bir sesle irkildik. Bomba olabileceği aklıma gelmemişti. Ama vücuduma birşeylerin saplandığını, eşiminin alnının kanadığını görünce öleceğimizi düşündüm. Oğluma birşey olmaması için arkama sakladım. Kendime geldiğimde hastanedeydim." 
     
01.01.2001 SAAT 00.15 ...2001’de şişe’Taksim’de, The Marmara Oteli, tekbir getiren ve kurt işareti’ yapan gençlerin taşlı ve bira şişeli’ saldırısına uğradı 
     2000 yılının son dakikalarında bombayla sarsılan Taksim, 2001’e de olaylı girdi. Yeni yıla girildikten hemen sonra Taksim Meydanı’nda binlerce insan şarkılar türkülerle coşarken, zafer ve kurt işaretleri yaparak, tekbir getiren bir grup da eğlence olarak’ The Marmara Oteli’ne taş, sopa ve şişelerle saldırdı. 
     
     Camlar kırıldı 
     Yeni yılın ilk dakikalarında Taksim Meydanı’ndaki kutlamaya katılan bazı gruplar, ellerinde bira şişeleriyle Ya Allah Bismillah, Allahu Ekber’ çığlıklarıyla The Marmara Oteli’ne yöneldi. Elleriyle zafer ve kurt işareti yapan grup, otelin camlarını attıkları taş, sopa ve şişelerle kırdı. Saldırganlar arasından yakalanabilenler, olayın hemen ardından gözaltına aldı. 
     Taksim Meydanı giriş ve çıkışlarını kontrol altına alan Çevik Kuvvet, The Marmara Oteli çevresinde de güvenlik çemberi oluşturdu. 
     


 YAŞAM 




























</TEXT>
</DOC>
