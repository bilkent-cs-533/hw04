<DOC>
<DOCNO> 932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/son/sontur07.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "disiplin" dedi, "ihraç" demedi 
</HEADLINE>
<TEXT>

     FP Genel Başkanı Recai Kutan, ''FP camiasının birlik, beraberlik kardeşlik ve disiplinini, şimdiye kadar olduğu gibi aynen muhafaza etmesi gerektiğini'' söyledi. 
     Kutan, FP'de yenilikçi kanadın son dönemdeki çıkışları karşısında ''Bir partide önemli olan şey disiplindir bu illa ihraç anlamına gelmez'' değerlendirmesini yaptı. FP İl Başkanları, Ankara il teşkilatı binasında biraraya geldiler. Yaptığı açılış konuşmasında, yolsuzlukların, banka soygunlarının, yeni vergilerin, trafik terörünün ve buna benzer pek çok sorunun halkı ezdiğini dile getiren Kutan, bu sorunlara karşılık hükümetin ''Pişkinlik içinde her şey yolunda'' diyebildiğini kaydetti. 
     FP Genel Başkanı Kutan, daha sonra gazetecilerin ''yenilikçi 
     kanadın çıkışlarıyla ilgili'' sorularını yanıtladı. Kutan, bir soru üzerine, ihraç mekanizmasını işletmeye dönük herhangi bir girişimin olmadığını bildirdi. Gazetecilerin bu istikametteki ısrarlı soruları üzerine bu meseleleri basının önünde konuşmadığını yineleyen Kutan, ''Partimizin kurumları var, organları var. Biz konuşmayız. Konuşanları da tasvip etmeyiz'' diye konuştu. 




</TEXT>
</DOC>
