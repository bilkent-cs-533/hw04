<DOC>
<DOCNO> 398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sondun14.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırbistan'da genel seçimler kısmen yenileniyor 
</HEADLINE>
<TEXT>

     Sırbistan Yüksek Mahkemesi, Aralık'ta yapılan genel seçimlerin kısmen yenilenmesi kararı verdi. Bunun, yeni hükümetin oluşturulmasını en erken Ocak sonuna atacağı belirtiliyor. 
     Seçim komisyonundaki Sırbistan Demokratik Muhalefeti DOS üyelerinden Nenad Miliç, bazı sandıklarda seçimlerin yenilenmesinin eski Devlet Başkanı Slobodan Miloşeviç taraftarlarına ancak bir sandalye daha kazandırabileceğini söyledi. 
     Miliç, Sırp Radikal Partisi'nin seçimlerin yenilenmesi konusundaki başvurusunu Yüksek Mahkeme'nin kabul ettiğini belirterek, seçimlerin 10 Ocak'ta 19 sandıkta yenileneceğini söyledi. Sırp Radikal Partisi, bazı usulsüzlükler olduğunu öne sürerek seçim komisyonuna başvurmuş, ancak komisyon başvuruyu reddetmişti. Yüksek Mahkeme ise oylamanın yenilenmesinin seçim sonucunu değiştirmeyeceği konusundaki komisyon kararını reddetti. 




</TEXT>
</DOC>
