<DOC>
<DOCNO> 774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/sonspo05.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutu'dan Galatasaray'a, Simiç'ten Beşiktaş'a hayır 
</HEADLINE>
<TEXT>

     İnter takımından sezon başında kiralık olarak Verona'ya giden Rumen Adrian Mutu, Türkiye'ye transfer olacağı yolundaki haberlerle ilgili olarak, ''Galatasaray'a gitmeyeceğim. Futboldaki meydan okumamı İtalyan liginde yapacağım'' dedi. 
     Tutto Sport gazetesine demeç veren Mutu, ''Verona ile kontratım var ve başka bir takıma gitmeyi düşünmüyorum'' derken, dünyanın en güzel ligi olarak adlandırdığı İtalyan ligini bırakması için hiçbir sebebinin olmadığını söyledi. 
     Verona Teknik Direktörü Perotti ile de herhangi bir probleminin olmadığını ifade eden Rumen futbolcu, ''Ben herkesle iyiyim. Yedek oturmayı sevmiyorum ama profesyonellik gereği de kabul etmek zorundayım'' diye konuştu. Bu arada, aynı gazetede yer alan başka bir haberde İnter'de oynayan Hırvat Dario Simiç'in, teknik direktör Scala'nın istemesine karşın Beşiktaş'a ''hayır'' dediği belirtilirken Simiç, ''Eğer takım değiştirmek zorunda kalırsam, yine İtalya'da kalırım. Beşiktaş'a teşekkür ederim ama hayır'' dedi. 



</TEXT>
</DOC>
