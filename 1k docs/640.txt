<DOC>
<DOCNO> 640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/ekonomi/eko03.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları FED'i dinlemedi 
</HEADLINE>
<TEXT>

FED'in faiz indirimiyle 28 dolara çıkan petrol fiyatları ABD stoklarının sürpriz bir şekilde yüksek çıkmasıyla düşüş gösterdi 
     ABD'nin petrol stoklarındaki beklenmedik artış, ham petrol fiyatlarında artışı yavaşlattı. Londra petrol borsasında Şubat ayı teslimatı Brent petrolünün varil fiyatı 18 sent düşüşle 24 dolar 85 sente indi. 
     ABD Merkez Bankası FED'in temel faiz oranını dün gece yarım puan düşürmesi üzerine, Amerikan ekonomisinin yeniden canlanıp talebin artacağı beklentisiyle, 80 sent birden artarak 28 dolara çıkan Amerikan menşeli Batı Teksas petrolünün varili de 27 dolar 74 sente indi. 
     Amerikan Petrol Enstitüsü'nün haftalık raporuna göre, ABD'nin petrol stokları 64 bin varil arttı. Halbuki, uzmanlar, ABD'nin petrol stoklarında 3.5 milyon varillik azalış bekliyorlardı. 
     
ABD kısıntıya direniyor      ABD'nin günlük ham petrol tüketimi 20 milyon varille dünya toplam petrol tüketiminin yüzde 25'ine ulaşıyor. 
     Öte yandan Petrol ihraç Eden Ülkeler Örgütü'nün OPEC üretimin kısılmasında ısrar ederken bu girişimlerine direnen ABD'nin Enerji Bakanı Bill Richardson, OPEC Genel Sekreteri Ali Rodriguez ile bu hafta sonunda Viyana'da görüşüp, üretim miktarının değiştirilmemesini isteyecek. 
     


 EKONOMİ 
















</TEXT>
</DOC>
