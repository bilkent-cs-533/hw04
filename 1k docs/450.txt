<DOC>
<DOCNO> 450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sontur26.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan'a af müjdesi 
</HEADLINE>
<TEXT>

     Ankara Cumhuriyet Başsavcılığı, kapatılan RP'nin Genel Başkanı Necmettin Erbakan'ın, kesinleşen ve Şartla Salıverilmeye, Dava ve Cezaların Ertelenmesine Dair Kanun kapsamında olan 1 yıllık hapis cezasının ertelenmesine ilişkin yazının gönderilmesi için Diyarbakır DGM'ye faks çekti. 
     Ankara İnfaz Savcılığı, bugün Diyarbakır DGM Cumhuriyet Başsavcılığı'na faks çekerek, Necmettin Erbakan'ın, Türk Ceza Kanunu'nun 312. maddesi uyarınca Diyarbakır DGM'ce çarptırıldığı 1 yıllık hapis cezasının ertelenmesine ilişkin yazının gönderilmesini istedi. Faks yazısında, Erbakan'ın hapis cezasının, 23 Nisan 1999 Tarihine Kadar İşlenen Suçlardan Dolayı Şartla Salıverilmeye, Dava ve Cezaların Ertelenmesine Dair Kanun kapsamında olduğu belirtilerek, cezanın ertelenmesine ilişkin mahkeme kararının gönderilmesi talep edildi. 




</TEXT>
</DOC>
