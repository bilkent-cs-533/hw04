<DOC>
<DOCNO> 985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/magazin/amag.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz, zoraki DJ 
</HEADLINE>
<TEXT>

Ünlüler dünyasında bir borç iddiası’ daha Beyaz, Emrah Hattat’a 100 bin dolarlık borcu nedeniyle radyo DJ’liğine geri döndü 
     MAGAZİN SERVİSİ 

Hande’den sonra..      HANDE Ataizi’nin 300 milyar lira borcu olduğu iddialarının ardından, sevilen şovmen Beyazıt Öztürk’ün de borcuna karşılık radyo mikrofonlarına geri döndüğü ileri sürülüyor. Bu iddiaya göre, Beyaz’ın uzun bir aradan sonra yeniden Best FM’e dönmesinin nedeni, radyonun patronu Emrah Hattat’a olan borcu. 
     
Borç biter Beyaz gider      SÖYLENENLERE göre, Best FM’in sahibi Emrah Hattat’ın Beyaz’dan geçmiş zamandan kalma 100 bin dolarlık, yani yaklaşık 70 milyar liralık bir alacağı var. Ve Beyaz ile Hattat, bu borca karşılık ünlü şovmenin tekrar Best FM’de DJ’lik yapması konusunda anlaştı. Anlaşmaya göre Beyaz, borcunu karşılayacak bir süre Best FM’de DJ’lik yaptıktan sonra, radyo dünyasına veda edecek. 
     
Döndüm çünkü radyoyu çok seviyorum’      ANCAK, Beyaz, Best FM’e borcu için değil, radyoculuğu çok sevdiği için döndüğünü söylüyor. Best FM’in sahibi Hattat ise konuyla ilgili açıklama yapmıyor. Bilindiği gibi Beyaz, Eskişehir’deki yerel bir radyoda DJ’lik yaparken keşfedilmiş, daha sonra bu mesleği İstanbul’da sürdürmüştü. 
     


 MAGAZİN 
















</TEXT>
</DOC>
