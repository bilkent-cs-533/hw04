<DOC>
<DOCNO> 110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sonspo08.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepli Hasan Özer Rizespor'da... 
</HEADLINE>
<TEXT>

     Birinci Süper Futbol Ligi takımlarından Çaykur Rizespor, Gaziantepspor'dan Hasan Özer'i transfer etti. 
     Çaykur Rizespor Asbaşkanı Vedat Peker, yaptığı açıklamada, iki kulüp arasında tüm pürüzlerin giderildiği ve Bağlarbaşı'ndaki ofisinde resmi sözleşme imzaladıklarını kaydederek, ''Sezon sonuna kadar kiralık olarak anlaştık. Ancak istediğimiz taktirde bu oyuncunun bonservisini alma hakkı da bizde. Zaten Hasan'ı bırakmayı düşünmüyoruz. Aksi bir gelişme olmazsa bu oyuncunun bonservisini de alacağız'' diye konuştu. 
     İki takım arasında tüm kulüplere örnek olacak bir dostluk olduğuna değinen Peker, Gaziantepspor'un da kendilerinden istekleri olduğu taktirde, aynı anlayışı göstereceklerini ifade etti. 
     Ayrıca, devre arasında kadrolarını daha da güçlendirmeyi amaçladıklarını belirten Peker, ''Yerli bir forvet oyuncusu daha alabiliriz. Kadromuzu en iyi şekilde takviye ediyoruz. Zaten Hasan Özer'le güç kazandık. İkinci yarıda herkes Çaykur Rizespor'un gerçek gücünü görecek. Taraftarımızı memnun ederek ligde üst sıralara çıkacağız'' diyerek sözlerini tamamladı. 
     






</TEXT>
</DOC>
