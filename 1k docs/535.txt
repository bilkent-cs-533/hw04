<DOC>
<DOCNO> 535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yasam/yas14.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Görme özürlülere özel park 
</HEADLINE>
<TEXT>

Balat’ta yapılan özel parkta sadece kokulu bitkiler yer alacak, çiçeklerin isimleri Braille alfabesiyle altlarına yazılacak 
     NESLİHAN BÖLE 

     İstanbul Büyükşehir Belediyesi tarafından Balat’ta, görme özürlüler için özel park yaptırıldı. "Görme Özürlüler Kokulu Bitki Bahçesi" adındaki park, görme özürlülerin rahat dolaşmalarını ve huzurlu vakit geçirmelerini sağlayacak. 
     
Açılışı baharda      Sadece kokulu bitkilerin yer alacağı parktaki bitki adları da kabartma harflerle çiçeklerin altlarına yazılacak. 7 bin metrekarelik bir alana kurulu bahçenin resmi açılışı, bahar aylarında yapılacak. 
     Çevre Koruma ve Geliştirme Dairesi Başkanlığı’na bağlı Park ve Bahçeler Müdürlüğü’nce yaptırılan bahçe, özürlülere dolaşım rahatlığı sağlayacak şekilde düzenlendi. 
     Oturma grupları ve kokulu bitkilerin bulunduğu bahçede, bitkilerin dikildiği tarhlara saksı tipi kabartmalı harflerle bitki isimleri yazılacak. Böylece görme özürlüler, kokladığı bitkinin ne olduğunu böyle anlayabilecek. 
     
Bitki alemini tanıtmak      İstanbul Büyükşehir Belediyesi, Park ve Bahçeler Müdürü Faruk Anılsın, amaçlarının görme özürlülere bitkiler alemini tanıtmak ve tabiat sevgisi aşılamak olduğunu söyledi. Parkın içine görme özürlüler için bir şelale yapmayı planladıklarını da belirten Faruk Anılsın, parkta sürekli müzik yayını yapılacağını da sözlerine ekledi. 
     
Kokulu bitkiler dikiliyor      Biberiye, Lavantin, Adaçayı, Lavanta, Gül, Ihlamur, Akasya, Kelebek çalısı, Leylak, Kış çiçeği, Süsen, Hanımeli, Yasemin, Limon çiçeği, Pelin, Mersin, Kekik, Defne, Sardunya, Manolya, Kamelya, Sığla ağacı, Filbahni. 
     


 YAŞAM 

































</TEXT>
</DOC>
