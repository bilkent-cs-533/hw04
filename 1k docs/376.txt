<DOC>
<DOCNO> 376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/okur.html </URL>
<DATE> 2001/01/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İnce hesap dönemi... 
</HEADLINE>
<TEXT>

     Zor bir yıla girdik... 
     İşler, hiç mi hiç kolay değil. 
     Biz, 2001 yılına "ders yılı" diyoruz. 
     Bankacı, borsacı, sanayici, ihracatçı ya da ekonominin dümenini elinde tutan siyasetçi veya bürokratlar. Onlar, hep birlikte "sınav" verecekler. 
     Verimlilik, teknoloji ile bütünleşme, gerçek anlamda rekabet ve her şeyden önemlisi eğitim... İşte bu yıl hangi cepheye bakarsanız bakın, bu söylediklerimizin tümü herkes için geçerli olacak. 
     Neden mi 
     Anlatalım 
     3 yıllık bir programa imza atan Türkiye, ilk yılda para ve kur programından taviz vermedi ama kasım ayında yaşadığı sarsıntı ile ağır bir faturayı da göğüslemek zorunda kaldı. Biliyorsunuz faizlerdeki hızlı düşüş, reel faizi "negatif faize" dönüştürünce yabancılar açısından Türkiye cazip olmaktan çıkmıştı. Üretimdeki artışa bir de hızla düşen faizler eklenince tüketim patlamış, ithalatçılar için keyifli bir dönem başlamıştı. 
     Enflasyondaki düşüş süreci özellikle enflasyondan beslenmeye alışmış her kesimi elbette rahatsız etmeye devam ediyor. Ve şimdi herkes şu soruya yanıt arıyor 
     "Kasım ortasında yeniden tırmanışa geçen faizler düşecek mi Düşüş sınırlı mı olacak Veya ne olacak " 
     
İhale belirleyici olacak      İşte Hazine'nin cuma günü yapacağı 6 aylık bono, 14 aylık tahvil ihalesi bu açıdan çok önemli. Çünkü faizlerle ilgili bir ölçü olup olmayacağını göreceğiz. Bu noktada işe bankacılar cephesinden bakarsak 
     Demirbank ve Ulusal Bank'ın portföyünde yüklü miktarda 20 Haziran 2001 vadeli bono var. Ve Demirbank artık Tasarruf Mevduatı Sigorta Fonu'nun yönetiminde. Bankacılar diyor ki "pazarlık yapılıyor." Biz de diyoruz ki "Hazine, kimlerle pazarlık yapıyor " Göreceğiz. Ancak bu noktada büyük bankaların tavrının çok ama çok önemli olduğunu söylemeliyiz. Bir de yabancıların tavrı tabii... Piyasa profesyonelleri de yabancıların stratejilerinin ne olduğunu anlamaya çalışıyor. Onlar da faizlerin yönünü... Ancak hepimiz biliyoruz ki, borsanın panzehiri "faiz." 
     Ve faiz cephesine baktığımızda diyeceğimiz şu, piyasa oynak mı oynak... 
     Bu durumda borsada hava ne olur 
     Olacağı şu 
     Tedirginlik sürer. Çünkü şirketler cephesinden gelecek haberler yatırımcının stratejisini belirler. Yüksek faiz, şirketlerin borçlanma politikalarını, büyümesini, üretimi kısacası geleceğini etkiler. Ve 2001 yılında gerçekten doğru hesap yapabilen şirket yatırımcısına getiri sağlar. 
     Peki hangi sektörler, hangi şirketler diye sorabilirsiniz. 
     Söyleyelim 
     Öncelikle vadeli alım yapıp peşin satış yapan şirketler. Farklı alanlarda faaliyet gösterip özkaynak borç dengesini iyi tutturan şirketler. İhracatta pazar yaratma becerisini gösteren şirketler. Ve riskini tek bir alanda toplamayan şirketler... 
     Kısacası, 2001 yılında da yumurtaları tek sepete koymayan kazanır. 
     Bizim moralimiz bozuk değil. O yüzden son sözümüz belli 
     "İyi seçim yapan, beklemesini bilen kazanır." 
     
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
