<DOC>
<DOCNO> 615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/son/sontur11.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
X-ray cihazından geçmek istemeyen kadın Başbakanlık'ta heyecan yarattı 
</HEADLINE>
<TEXT>

     Başbakanlık Merkez Binası'nda güvenlik için girişlere konulan x-ray cihazından geçmek istemediği iddia edilen kadın heyecan yarattı. 
     Bakanlar Kurulu toplantısının devam ettiği sırada müsteşar yardımcılıklarının bulunduğu bölümden adının Hayriye Bilgen olduğu bildirilen orta yaşlı bir kadın binaya girmek istedi. Verilen bilgiye göre, Devlet Bakanı ve Başbakan Yardımcısı Mesut Yılmaz ile görüşmek isteyen ziyaretçi kadın, güvenlik için bina girişlerine konulan x-ray cihazından geçmek istemedi. Bunun üzerine kadın ziyaretçiyi güvenlik görevlileri Başbakanlık binasının dışına çıkarmak istediler. Bu arada kısa süreli bir arbede yaşandı. Ziyaretçi kadın daha sonra Çankaya Polis Karakolu'na götürüldü. Kadının akli dengesinin yerinde olmadığı iddia edildi. 




</TEXT>
</DOC>
