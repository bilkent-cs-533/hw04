<DOC>
<DOCNO> 216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/yazar/akyol.html </URL>
<DATE> 2001/01/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
2001 yılı 
</HEADLINE>
<TEXT>

     HEMEN bütün gazeteler, "2000'in en olumlu olayları"nın başında, Sezer'in cumhurbaşkanı seçilmesini gösteriyordu. Milliyet de haklı olarak Sezer'i "yılın adamı" seçmişti. 
     Evet Türkiye, korkulan "cumhurbaşkanı seçimi"ni krize dönüştürmeden başarıyla sonuçlandırmıştı. 
     2001 için önümüzde böyle takvimi belli keskin virajlar yok. Sürpriz gelişmeler olmazsa, 2001 yılının da "ne kayıp, ne kazanç şöyle böyle" geçeceğini düşünebiliriz. 
     Başbakan Ecevit ise iyimser... 
     Ekonominin birkaç ayda kendini toparlayacağı konusunda yaygın ve güvenilir görüşler var ama Ecevit 'kritik" konularda da iyimser 
     "2001 yılında demokrasi ve insan hakları bakımından eksiklikleri giderme yolu açılacaktır. Türkiye'nin uluslararası saygınlığı artacak, AB ile ilişkilerimiz gelişecektir..." 
     İnşallah... Ama kolay mı 
     
     TÜRKİYE'NİN birliğini koruması da, tehditlere karşı güçlü olması da ekonomisinin ve uluslararası itibarının gücüne bağlıdır. Çağımızda bu ikisi de Batı anlamdaki demokrasiyle mümkündür. 
     Çok kimse bunu görüyor ve istiyor. Ecevit de aynı görüşlerle, KOB Katılım Ortaklığı Belgesi kriterlerini "2001 yılında gerçekleştirebileceğimizi, tam üyelik müzakerelerine başlayabileceğimizi" söylemişti. 
     Ama... 312. maddenin değişmesi konusunda Ecevit'in imzasını taşıyan 49. hükümetin kanun tasarısı neden üç yıldır bekliyor 
     1992'den beri bütün hükümet programlarında yer alan ve üç defa kanun tasarısı haline getirilmiş olan "idari reform" yasası neden çıkmıyor 
     Örnekler çoğaltılabilir. 
     Bu soruların cevabı bellidir Türkiye'de koalisyon hükümetleri askeri ve mülki bürokrasi karşısında yeterli siyasi güce sahip olamadığı gibi, iç tutarlılığa da sahip olamıyorlar. AB için "Ulusal Program" açıklandığında da bu ikili zaafı göreceğiz. 
     
     2001 yılı için kaygı duymamız gereken husus, Ecevit'in sağlık durumu bozulursa, bir hükümet krizi çıkması ihtimalinin yüksek olmasıdır. 
     Meclis dışından cumhurbaşkanı seçebiliriz ama başbakan seçemeyiz. 
     Ecevit değilse kim Yeni biri daha aktif, daha gösterişli, hatta demokrasi ve AB için daha kararlı olabilir... Ama Ecevit gibi kendisini DSP'ye lider olarak, öteki iki partiye de başbakan olarak kabul ettirecek saygınlıkta bir isim kısa sürede çıkar mı .. Geçiş dönemi belirsizliğinde ekonomi ne olur 
     O bakımdan 2001 yılında Türkiye için en korkulması gereken siyasi tehlike, hükümet krizidir. 
     Ama, bugünkü hükümet sürse de, Türkiye koalisyonlarla uzun boylu yol alamıyor bunu on yıldır görüyoruz Sorunlar çözülemiyor, inisiyatif bürokrasinin eline geçiyor, demokrasi geriliyor... 
     2001 yılında Türkiye bir hükümet krizinden sakınmalıdır. Aynı zamanda, "milli irade" gücüne sahip bir hükümet yapılanmasını sağlayacak "yöneten demokrasi" sistemlerinden birini gerçekleştirmek için seferber olmalıdır. Altı tane partinin elinde 'yönetilemeyen' Fransa'nın 1958'de "Beşinci Cumhuriyet"le yöneten bir demokrasiye geçmesi gibi... 
     
     NOT Yassıadası mazlumu gazeteci Mithat Perin'e Allah'tan rahmet, ailesine ve dostlarına başsağlığı diliyorum. 
     
     





2001 yılı 


Anna ile Bambi 


Bayram Gazetesi 


GİTMİYORUM 


Düş kırıklıkları değil, yaşama sevinçleri... 


Sivil itaatsizlik ve sanayicinin isyanı 


Tatil bitti diye üzülmeyin 


2001'in falı 


Dilekler ve gerçekler... 


Yılbaşı ateşi 


Parfümde kimyasallar nedense göze batmaz 


"Fakirleşerek" iç açığı, "dilenerek" dış açığı kapatacağız 


</TEXT>
</DOC>
