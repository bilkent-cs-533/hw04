<DOC>
<DOCNO> 371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/eralp.html </URL>
<DATE> 2001/01/03/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Sürücü Ali Geyik ve diğerleri 
</HEADLINE>
<TEXT>

     Sürücü Ali Geyik kullandığı otobüs kara saplanınca arabayı hareket ettirmek için yolcuları otobüsün arka kısmında toplayınca otobüs fizik kuralları gereği ileriye değil geriye gidip uçurumdan yuvarlanmış ve ölenler olmuş. Şoförün talimatı uyarınca arabanın arkasına gidenler arasında üniversiteli talebeler de varmış. Allah rahmet eylesin üniversiteli gençlerimizin de fizik kurallarından haberleri olmadığı anlaşılıyor. Eğitim sistemimizde ne öğretilmesi gerekiyorsa öğretmeyip ne gerekmiyorsa ezberletiyoruz. Ya tarihleri ezberletiriz, ya kaç ton pirinç yetiştiğini ya da dağların yüksekliğini. Bunlar hatırda kalmaz zaten. Yani lüzumsuz şeyler üzerinde dururuz. Ali Geyik olayı bana bunları hatırlattı. Şoför ehliyeti sınavları da öyle Düz git, sağa dön, park et ve ehliyeti al. Altındaki aracın nelere kadir olduğunu da bilme... Kuralları hiç mi hiç uygulamayız. 
     
Silah ruhsatı      Silah taşıma ruhsatı verilirken silah taşıyacak şahsın psikolojik yönden sağlam olup olmadığı kontrol ediliyor. Bu raporu veren doktor kendisine başvurana şöyle bir bakıp raporu veriyor. Halbuki bu alanda geliştirilmiş testler var. Onlar yapılmıyor. Akıl hastası olsanız dahi alabilirsiniz bu raporu 
     
Cinayet      Bir milletvekili CNN Manşet programında Doçent Güçlü'nün kim tarafından öldürüldüğünü ilan ediyor. Bile bile katilin ismini gizlemek suç ama savcılar harekete dahi geçmiyor öğrenmek için. Kurallar gene işlemiyor. 
     Bir bakan kendisine telefon edip bilgi isteyen köşe yazarına "ben bunu söyleyenlerin kim olduğunu biliyorum, sülalesini s.....ğim" diyebiliyor ve yerinde kalıyor. Bir diğeri "onun derisinden pabuç mu yapacağız" diye soruyor. 21'inci asra girerken bazı insan manzaraları hem de sorumlu mevkilerde bulunan insan manzaraları bunlar. 
     
Cezaevleri      Kocaman devlet yıllardır cezaevlerinde duruma hakim olamamış. Cezaevleri yol geçen hanı. Kanunsuzluklar had safhaya varmış. Bazıları adeta cephaneye dönmüş. Genel manzara Ülkede ciddiyetsizlik egemen. 
     
Ve de üniversiteler      Okey oynayan üniversite hocaları kavga ediyor ve bir profesör, dekanın burnunu kırıyor. Zaten YÖK ile hocaların çoğu kanlı bıçaklı. İlim böyle ülkemizde. Amerika'da da eski Başkan Yardımcısı Gore'un Harvard Üniversitesi'nin Rektörü olmasını kabul edip etmeyeceği tartışılıyor .. 
     
Tanıt - ma      Dünyanın bizi tanımadığından şikayet eder dururuz. Aslında tanıtma kelimesi yapısı itibariyle ilginç hem tanıtım yapma hem tanıtım yapmama anlamına da gelebiliyor. Ya bizi tanırlarsa yukarıdaki manzaralara bakarak 
     
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
