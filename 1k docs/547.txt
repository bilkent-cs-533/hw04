<DOC>
<DOCNO> 547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yazar/cetiner.html </URL>
<DATE> 2001/01/04/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Meclis'in affedemeyeceği suçlar .. 
</HEADLINE>
<TEXT>

     Burhan Apaydın 27 Mayıs ihtilalinden sonra az çile çekmedi. Başbakan Adnan Menderes'e Yassıada'da başyargıç hakaret ederken "cevher yere düşmekle sakıt olmaz kadr ü kıymetten" dediği için bir punduna getirip Apaydın'ı hapse attılar... ama ne oldu 61'de Adalet Partisi ezici çoğunlukla kazanınca Burhan Apaydın milletvekili seçildi. Ragıp Gümüşpala Paşa'nın yerine genel başkanlığa oturtulamadı ama ısrarla Anayasa Komisyonu Başkanlığı'na getirildi. Tam 4 yıl Apaydın Meclis Anayasa Komisyonu Başkanı kaldı ve bu arada "Anayasa Mahkemesi Kuruluş ve Yargılama Usulü" yasasının çıkartılmasını sağladı. 
     
Cumhurbaşkanı ve sorumluluğu      Burhan Apaydın ile dün konuştum eski anıların yanında günümüzün ilginç sorusunu sordum. Apaydın çıkan af yasasının eşitsizlik yarattığını, Anayasa Mahkemesi'nin iptali gerektiğini savunuyordu. Bakınız neler anlattı Apaydın 
     - Cumhurbaşkanımızın önce veto ettiği sonra Anayasa'ya aykırıdır deyip onayladığı yasa için, iptal davası açmaması yanlış Bu durumda görevini yapmamış oluyor. Eski Cumhurbaşkanı Celal Bayar aynı şekilde görevini yapmadı, yetkisini kullanmadı diye Yassıada'da yargılanmadı mı 
     - Yasadaki aykırılıklar ne şekilde 
     - Önce eşitsizlik ilkesine ters düşüyor. Suçların hangi kriterlere göre affedildiği, infazlarının niçin geri bırakıldığının gerekçesi yok. Şunu seçtim bunu seçmedim olmaz 
     - Fakat vatandaşlarda ve bazı ilgili çevrelerde affın, yasanın genişletilmesi aleyhine bir hava var. Teröristler, bölücüler de dışarıya çıkar diye korkuluyor 
     - Anayasa'nın 14. maddesinde devletin varlığına, bütünlüğüne yönelik eylemler için, temel hak ve hürriyetlerin kötüye kullanılamaması kuralı getirilmiştir. Meclis'in görev ve yetkilerini gösteren Anayasa'nın 87. maddesinde Meclis'in genel ve kismi af kanunu çıkartabileceği ancak yine Anayasa'nın 14. maddesinde yer alan ve suç oluşturan eylemler ile ilgili olarak af kanunu çıkartamayacağı açıktır, kesindir. Bu duruma göre Anayasa Mahkemesi'nin Anayasa'nın affını yasakladığı suçları iptal kapsamına alacak doğrultuda bir karar alabilmesi imkansızdır. 
     - Yani şimdi binlerce kişi çıkan yasadan yararlanabilmek için mahkemelerde dava mı açacak 
     - Bu vatandaşın en doğal hakkı. Başka çare yok ama Anayasa Mahkemesi'nin bir yetkisi var, o da yüksek yargıçlar dava edilen madde ile bağımlı değildirler. Anayasa'ya aykırı buldukları diğer maddeleri birleştirip karar alabilirler. 
     
Emekli Sandığı eziyet etmez      Emekli Sandığı Bostancı'da bölge müdürlüğünü kapatıp Cağaloğlu'ndaki bürosuna taşınacakmış Doğrusu kulaklarıma inanamadım. Anadolu yakasında yüz binlerce emekli oturuyor. Bunun nasıl bir tepki uyandıracağını ve ne kadar eziyet olduğunu düşünebiliyor musunuz Bu yaşlı insanların icabında basit bir iş için mesela, ilaç parasını almak gibi İstanbul'un malum trafiğinde karşı tarafa geçmeleri hem masraf, hem yorgunluk bakımından işkence 
     Umarım ki, haber doğru değildir Veya Emekli Sandığı böylesine yanlış bir kararı almaktan, uygulamaktan vazgeçer... 
     
     





Avrupa hukuku 


Birtek Türkiye 


Fatih'ten bugüne 


Bankacılığa yeni düzen 


MİT’le ilgili veto farklı bir vetoydu 


Recep Tayyip Erdoğan neyin peşinde .. 


2001 Terim'in yılı... 


Meclis'in affedemeyeceği suçlar .. 


Şiddet çıkmazı 


Bahçeli "Ecevit'e ayıp olur .." 


Öğretmen maaşı 


Taksim'deki milat... 


Onlar kaçıyor, derdi bize kalıyor 


İhlas Finans’ın stratejisi... 


Haydi iş başına 


İşkence aleti 


ANAP'ın içi 


Yalova herhalde bu soruya yanıt verir 


Hepsi yanlış 


Doktor kamu bankalarına ne yersen ye’ demiş 


</TEXT>
</DOC>
