<DOC>
<DOCNO> 748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/sondun11.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz'de televizyon işgalcisi serbest bırakıldı 
</HEADLINE>
<TEXT>

     Portekiz'de dün ailesini de yanında götürerek devlet televizyonu RTP'nin bir yayın odasını işgal eden ve daha sonra polise teslim olan eylemci, bugün serbest bırakıldı. 
     Eylemci Manuel Subtil'in avukatı, Subtil'in eyleminin tutuklu kalmasını gerektirmediğini belirterek, yetkililerce serbest bırakıldığını açıkladı. 
     Avukat, müvekkilinin eylemi düzenlediği sırada yanında, kapıdaki koruma görevlisinin iddia ettiğinin aksine, silah ya da patlayıcı madde bulundurmadığını belirtti. 
     Subtil, tutuksuz yargılanacak müvekkilinin adli polisin isteği üzerine psikolojik muayeneden geçirileceğini bildirdi. Subtil, bundan 10 yıl önce Paris'te sahibi olduğu şirketle ilgili yapılan röportajdan sonra her şeyini kaybettiğini söyleyerek, devlet televizyon kanalını, bu röportajı yayımlayarak iflasına neden olmakla suçlamış ve zararının tazmin edilmesini istemişti. Silahlı eylemci, Portekiz adaletinin de RTP ile anlaşmazlığında kendisini haklı bulmasına karşın, devlet televizyonunun mahkeme kararını uygulamadığını söylemişti. 




</TEXT>
</DOC>
