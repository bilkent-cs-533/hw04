<DOC>
<DOCNO> 137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/dunya/dun03.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneydoğu’da Kürt devleti kurulacaktı 
</HEADLINE>
<TEXT>

     Birinci Dünya Savaşı’nı kaybeden Osmanlı Devleti’nin İtilaf devletleriyle 10 Ağustos 1920’de imzalamak zorunda kaldığı Sevres Antlaşması, temelde imparatorluk topraklarının galipler arasında nasıl paylaştırılacağını öngörmekteydi. Antlaşmaya göre tüm Arabistan’la birlikte Irak, Ürdün ve Filistin İngiltere’ye tüm Suriye ile birlikte Güneydoğu Anadolu bölgesi Fransa’ya Antalya başta olmak üzere Akdeniz bölgesi İtalya’ya Trakya ve adaların bir bölümü ile Ege, Yunanistan’a verilmekteydi. Antlaşma, doğu Anadolu’da bağımsız bir Ermenistan’la birlikte, antlaşmanın yürürlüğe girmesinden bir yıl sonra da bağımsız bir Kürt devleti kurulmasını öngörüyordu. Ancak Yunanistan’dan başka hiçbir devletin ve hatta o zamanki Padişah Vahdettin’in bile tanımadığı antlaşma, Türk Kurtuluş Savaşı’nın zaferle sonuçlanması üzerine geçersiz sayıldı. 
     


 DÜNYA 













</TEXT>
</DOC>
