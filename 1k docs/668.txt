<DOC>
<DOCNO> 668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/siyaset/asiy.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet'te gelenekçiler Kutan'ı sıkıştırıyor 
</HEADLINE>
<TEXT>
Azıttılar, ihraç edelim’ 
Parti yönetiminin yenilikçileri ihraç önerisini Kutan "sonra konuşuruz" diye geri çevirdi 
     ABDULLAH KARAKUŞ Ankara 

     FP'deki gelenekçi yönetimde "yenilikçileri ihraç edelim" sesleri yükselmeye başlarken, tartışmaların basın aracılığıyla yapılmasından rahatsız olan bazı yöneticiler, Genel Başkan Recai Kutan'a, "Bunlar iyice azıttı. Birkaçını ihraç edelim, sesleri kesilir" önerisi getirdi. Ancak Kutan bu öneriyi, "Sonra konuşuruz" diyerek geri çevirdi. 
     İstanbul Büyükşehir Belediye Başkanı Recep Tayyip Erdoğan'ın yenilikçilerle yeni parti çalışmasını hızlandırması FP'deki kavgayı büyüttü. Kutan, dün kurmaylarıyla Abdullah Gül ve Erdoğan'ın tavırlarını değerlendirirken, bazı yöneticiler şu öneride bulundu 
     "Artık bunları uyarmanın zamanı geldi. Medya aracılığıyla kaçak güreşiyorlar. Şimdi de Necmettin Erbakan üzerinden politika uygulamaya çalışıyorlar. Bunların tavırları yüzünden oyumuz azalıyor. Kavgalı görüntü içinde olan bir partiye kim oy verir ve güvenir ki Haberimiz olmadan siyasi partileri ziyaret ediyorlar. Disiplin mekanizmasını çalıştırmamız lazım." Bazı üyeler ise, "Onların istediği zaten bu. Tabana Biz ayrılmayacaktık, bizi attılar' mesajı vermek istiyorlar. Onların oyunlarına gelmeyelim" diye karşı çıktı. 
     
Yanlış içindeler      Kutan da bu tartışmalar üzerine, "Ne yapmak istediklerini onlarla iyice bir konuşalım. Sürekli yanlış içindeler. Bu konuyu sonra konuşuruz" dediği öğrenildi. 
     Hafta sonu yapılacak il başkanları ve Genel İdare Kurulu GİK toplantısında da gerginliğin artabileceği kaydedildi. Gelenekçiler ve yenilikçilerin karşılıklı birbirlerini eleştireceği öğrenilirken, il başkanlarının özellikle "Kavgayı bırakıp muhalefet yapın" diyerek rahatsızlıklarını iletecekleri bildirildi. 
     
Kutan Aile içindeki meseleyi konuşmasınlarANKARA Milliyet 
     Siyasi yasaklı Recep Tayyip Erdoğan'ın "Bu iş Erbakan'la gitmez" sözlerine tepki gösteren FP Genel Başkanı Recai Kutan, parti meselelerinin basın önünde konuşulmasını tasvip etmediğini belirterek, "Konuşanlar hata içinde" dedi. Kutan, yenilikçi kanadı basına demeç verdikleri için eleştirerek, aile içi meselelerin’ basın önünde konuşulmamasını istedi. "Bazı FP'li milletvekilleri partinizin iktidar olamayacağını ifade ediyorlar" sorusu üzerine Kutan, şunları söyledi "Vatandaşlarımız FP'ye yeteri kadar oy versin, ondan sonra hangi babayiğitmiş görelim bize iktidarı vermeyecek olan. Millet iradesinin üstünde hiçbir irade yoktur." 
     


 SİYASET 














</TEXT>
</DOC>
