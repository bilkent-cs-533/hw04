<DOC>
<DOCNO> 553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yazar/okur.html </URL>
<DATE> 2001/01/04/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İhlas Finans’ın stratejisi... 
</HEADLINE>
<TEXT>

     Son günlerde bir merak bir merak... 
     Şaşırıp kaldık. 
     Herkes özel finans kurumlarına kafayı takmış. Özellikle de İhlas Finans'a... 
     Bir kez daha hatırlatalım. 
     1983 yılında başbakan olan Turgut Özal'ın öncülüğünde Bakanlar Kurulu kararıyla yayımlanan bir kararname "özel finans kurumları"nın doğuşuna neden olmuştu. Hazine ve Merkez Bankası'nın tebliğleri ve yayımlanan yönetmeliklerle çalışan bu kurumlar, 19 Aralık 1999 yılında 4389 sayılı Bankalar Kanunu kapsamına girdi. Ve yeni Bankalar Kanunu'na göre "özel finans kurumlarına" iki yıllık bir uyum süreci tanındı. Uyum sürecinde özel finans kurumları, bankalar için tanınan asgari sermaye şartına uyacaklar, arkasından da aynen bankalar gibi denetlenecekler. 
     Kısacası, "faiz istemem" diyenler için bir alternatif olarak sunulan "kar veya zarar" ortaklığı sistemi yine çalışmasına devam edecek. 
     Şimdi diyeceksiniz ki 
     "Madem ki özel finans kurumları Bankalar Kanunu kapsamında. O halde bu kurumlar olası bir sıkıntıda Tasarruf Mevduatı Sigorta Fonu'nun yönetimine geçer mi " 
     Yanıtımız, hayır. 
     İşte son günlerde bize durmadan gelen telefonların çoğunda sorulan soru da bu... 
     Gelelim İhlas Finans Kurumu'na... 
     Beş yıl önce kurulmuş, sermayesi 150 trilyon lira. Ve sermaye artışını kısa bir süre önce SPK onaylamış. Çünkü İhlas Finans'ın yüzde 35'i halka açık bir şirket. Sayısı 500 bine ulaşmış bir yatırımcı kitlesi var. Ve son günlerde de İhlas Finans'la ilgili arkası kesilmeyen söylentiler. 
     Biz de konuyu şirket yetkililerine sorduk. Diyorlar ki 
     "Finans sektöründe yaşanan sıkıntı her kurum gibi bizi de etkiledi. Ancak bizim sorunumuzun nedeni nakit sorunu. Bize ortak olanlar bilmeli ki her kuruş para yatırıma dönüşmek üzere mala bağlandı. Ve finans krizi nedeniyle girilen nakit sıkıntısı bir anda parasını almak isteyenleri artırınca sorun da büyümeye başladı." 
     Peki, İhlas Finans hangi alanlara yatırım yapıyor 
     İnşaat ve enerji sektörüne... 
     O halde problem yok ama sorun nasıl aşılacak diye sorarsanız söyleyelim, İhlas Holding farklı bir çözüm arıyor. 
     Hızlı büyümenin sancısını belki de hep bilinen bir yöntemle "küçülerek" aşmaya çalışıyor. İşte iki yıl önce McKinsey ile başlatılan yeniden yapılanma sürecinde bazı şirketler birleştiriliyor, bazı şirketler el değiştiriyor. Yeni ortaklıklar için görüşmeler sürüyor. Ve en önemli gelişme de grubun "prestijimiz" diye lanse ettiği TGRT ile kendini gösterecek gibi... 
     T. İş Bankası ile İhlas Holding arasında bir aydan fazla bir süredir devam eden görüşmeler henüz sonuçlanmamış ama bir formül üzerinde uzlaşmaya çalışılıyor. İhlas Holding cephesinin sır gibi sakladığı formül, şubat ayında "alo" diyeceğimiz İş - Tim ile ilgili. İhlas Finans, İş - Tim'e ortak olurken TGRT de İş Bankası'na ortak olacak. Bu durumda da yatırımcı bize soracak, "İyi de biz kar veya zarar yatırım ortaklığı yaptığımız şirketten paramızı almak istediğimizde ne olacak " 
     İhlas Finans yetkilileri yeni bir formül üzerinde çalışıyorlar. Ve çözüm özel hükümler çerçevesinde "özel sigorta sistemi" kurmak. Detayları mı Onlar da üzerinde çalışıyor... 
     
     





Avrupa hukuku 


Birtek Türkiye 


Fatih'ten bugüne 


Bankacılığa yeni düzen 


MİT’le ilgili veto farklı bir vetoydu 


Recep Tayyip Erdoğan neyin peşinde .. 


2001 Terim'in yılı... 


Meclis'in affedemeyeceği suçlar .. 


Şiddet çıkmazı 


Bahçeli "Ecevit'e ayıp olur .." 


Öğretmen maaşı 


Taksim'deki milat... 


Onlar kaçıyor, derdi bize kalıyor 


İhlas Finans’ın stratejisi... 


Haydi iş başına 


İşkence aleti 


ANAP'ın içi 


Yalova herhalde bu soruya yanıt verir 


Hepsi yanlış 


Doktor kamu bankalarına ne yersen ye’ demiş 


</TEXT>
</DOC>
