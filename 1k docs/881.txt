<DOC>
<DOCNO> 881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yasam/yas04.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AL SANA AF 
</HEADLINE>
<TEXT>
Hırsız olarak çıktı katil olup dönüyor 
     Aftan yararlanıp cezaevinden çıkanlar jet hızıyla suç işleyip geri dönüyor. 
     Bunlardan biri de Bursa Gemlik’te yaşandı. "Şartla Salıverilme ve Cezaların Ertelenmesine İlişkin Yasa"dan yararlanan bir kişi, 7.5 milyon lira alacağı için arkadaşını öldürdü. 
     Hırsızlık suçundan yattığı cezaevinden 10 gün önce şartlı tahliye edilen Mehmet Yorulmaz, Balıkpazarı Mahallesi’nde karşılaştığı arkadaşı Özkan Gümüş’ten, sattığı cep telefonu karşılığında kalan 7,5 milyon liralık alacağını istedi. Gümüş, borcunu vermeyince "kelebek tipi" bıçakla karnından bıçaklanarak öldü. Mehmet Yorulmaz ise tutuklanarak yeniden Gemlik Cezaevi’ne konuldu. 
     
Afla çıktı, yine çaldı      Nihat DÜZGÜN GAZİANTEP 

     Gaziantep’te Şartla Salıverme ve Cezaların Ertelenme Yasası’ndan yararlanarak hırsızlıktan hükümlü olduğu cezaevinden tahliye olan Ferit Durna 29 uslanmadı. Hapisten çıkınca dört işyerini soymaktan yeniden yakalanan Ferit Durna, sevk edildiği adliyede kendisini görüntülemek isteyen medya mensuplarına saldırdı. 
     Çukur Mahallesi’nde 4 işyerini soyduğu iddiasıyla yakalanan Durna, kendisine fiili livatada bulunarak suça azmettirdiğini iddia ettiği Gazi Ercan Maş’la birlikte basın önüne çıktı. 
     Medya mensuplarının "Kısa sürede neden aynı suçu işledin " soruları karşısında sessiz kalan Ferit Durna ardından saldırıya geçti. 
     


 YAŞAM 



















</TEXT>
</DOC>
