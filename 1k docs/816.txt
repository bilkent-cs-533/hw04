<DOC>
<DOCNO> 816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/ekonomi/eko05a.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahviller vadesinden önce geri alınabilir 
</HEADLINE>
<TEXT>

     Hazine yetkilileri tahvillerin vadesinin beş yıla çıkarılmasının, zorunlu tasarruf hesabının beş yıl süreceği anlamına gelmediğini, tasfiye durumunda tahvillerin erken itfaya tabi tutulabileceğini söyledi. 
     Tasfiye edilen Kamu Ortaklığı Fonu'nun KOF borçlarını 1 Ocak 2001 itibariyle Hazine üstlenmişti. KOF'un önceki yıllarda zorunlu tasarruf hesabından aldığı tahvil karşılığı borçlar da Hazine'ye geçmiş oldu. KOF'un zorunlu tasarruf hesabından yaptığı borçlanmalar için önceden bir yıl vadeli tahvil verildiğini, ancak bunların her yıl uzatıldığı, yenilendiği için de bir yıllık olarak değerlendirilmesinin mümkün olmadığını belirten yetkililer, özel tertip tahvil ihracı ile tahvillerin vadesinin beş yıla çıkarıldığını söylediler. 
     


 EKONOMİ 

























</TEXT>
</DOC>
