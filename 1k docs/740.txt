<DOC>
<DOCNO> 740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/sondun03.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush CIA ve FBI başkanlarını şimdilik görevde tutmayı planlıyor 
</HEADLINE>
<TEXT>

     ABD başkanlığına seçilen George Bush, Merkezi İstihbarat Teşkilatı CIA Başkanı George Tenet ve Federal Soruşturma Bürosu FBI Başkanı Louis Freeh’i görevlerinde tutmayı planlıyor. 
     Bush’un danışmanları, ABD Başkanı Bill Clinton’ın göreve geldiğinde atadığı ve sekiz yıldır görevde olan FBI Başkanı Freeh’ten görevine devam etmesini istediler. 
     George Bush yönetiminin, CIA Başkanı Tenet’tan da görevde kalmasını isteyeceği belirtiliyor. 
     Temsilciler Meclisi İstihbarat Komitesi Başkanı Cumhuriyetçi Porter Goss’un da Bush yönetimine, "en azından bir süre için" Tenet’ı görevinde tutmayı önerdiği bildiriliyor. 
     FBI ve CIA başkanları, seçimle gelen yeni başkan kendilerini görevden almazsa 10 yıl bu görevde kalabiliyorlar. 
     Öte yandan Bush, kabinesine atadığı bütün isimlerin, Senato’dan onay alacağına inandığını söyledi 




</TEXT>
</DOC>
