<DOC>
<DOCNO> 812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/ekonomi/eko03.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
FED bir kez daha faiz indirdi 
</HEADLINE>
<TEXT>

     EKONOMİ SERVİSİ 

     ABD Merkez Bankası, faiz oranlarında yüzde 0.25 oranında bir kesintiye gitti. 3 Ocak'ta yapılan yarım puanlık faiz indirimiyle birlikte FED'in faiz oranları yüzde 5.5'e geriledi. 
     Analistler ikinci kesintinin bu kadar kısa zaman sonra gelmesini şok edici olarak yorumladılar. 
     FED Başkanı Alan Greenspan'ın faizlere ikinci müdahelesi, dün açıklanan ABD işsizlik oranları rakamlarını önceden görmüş olabileceği yorumlarına yol açtı. 
     
Piyasaya güven tazelendi      ABD borsaları, çarşamba günü yapılan ilk faiz indiriminden olumlu etkilenmiş, Nasdaq bir gecede yüzde 14 artarak yatırımcılarını sevindirmişti. 
     İkinci müdahale, Amerikan borsalarının kapanmasına çok yakın bir saatte yapıldığı için etkileri ilk anda hissedilmedi. 
     FED'in, iki gün üstüste yaptığı faiz müdahalesi, yatırımcıların son derece bozuk olan morallerini yeniden toparlamasını ve azalan güvenlerini tazelemesini sağladı. 
     
ABD'de işsizlik oranı Yüzde 4      ABD aralık ayı işsizlik oranları yüzde 4 olarak gerçekleşti. Kasımda 111 bin yeni iş imkanı yaratan şirketler, geçen ay 49 binde kaldı. 
     İş imkanı rakamlarındaki düşüşe rağmen 30 yılın en düşük seviyesinde olan işsizlik oranı değişmezken analistler, rakamların bir ekonomik durgunluktan çok ekonomik yavaşlamanın habercisi olduğunu belirtti. 
     Verilere göre yüzde 4 olarak gerçekleşen işsizlik oranı beklendiğini kadar yüksek çıkmadı. 2000’de ortalama yüzde 4 olan işşizlik oranı, 1999 yılında 4.2 olarak gerçekleşmişti. 2000'in son çeyreğinde yavaşlamaya başlayan ABD ekonomisinde, şirketler daha az istihdam yarattı. 
     


 EKONOMİ 

























</TEXT>
</DOC>
