<DOC>
<DOCNO> 440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sontur15.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli Emniyet Müdürlüğü'ndeki patlamada 4'ü polis 5 kişi yaralandı 
</HEADLINE>
<TEXT>

     Şişli İlçe Emniyet Müdürlüğü'nde meydana gelen patlamada, ilk belirlemelere göre, saldırıyı gerçekleştirdiği bildirilen kişi öldü, 4'ü polis, 5 kişi de yaralandı. 
     Alınan bilgiye göre, Şişli İlçe Emniyet Müdürlüğü'nde, saat 13.50 sıralarında bir patlama meydana geldi. 
     Şişli İlçe Emniyet Müdürü Selçuk Tanrıverdi'nin makamının bulunduğu yerde meydana gelen patlamaya, üzerinde bomba olduğu sanılan erkek teröristin yol açtığı bildirildi. 
     Patlamada saldırgan olay yerinde öldü, yaralanan 4'ü polis, 5 kişi Florance Nightingale hastanesine kaldırıldı. Polis telsizinden yapılan anonslarda, polis memurları, yaralı oldukları bildirilen meslektaşlarının acil kan ihtiyacını karşılamak üzere hastaneye yönlendirildi. Bu arada, Bahçelievler'de ''Huzur Toplantısı''na katılan İstanbul Emniyet Müdürü Kazım Abanoz da, toplantıdan ayrılarak olay yerine hareket etti. 




</TEXT>
</DOC>
