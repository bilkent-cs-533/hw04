<DOC>
<DOCNO> 114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sonspo12.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş derneklerinden Hasan Arat'a destek 
</HEADLINE>
<TEXT>

     Beşiktaş Kulübü'nde kongreye az bir süre kalırken, eski yönetici ve başkan adayı Hasan Arat'ın ''Seçimi mart ayı yerine haziranda yapalım'' teklifine destek geldi. 
     Beyoğlu BJK Grubu adına Doğan Yakupoğlu imzasıyla yapılan yazılı açıklamada, ''Hasan Arat'ın büyük bir sağduyu ile önümüzdeki kongrenin ertelenerek haziran ayında yapılması talebinin, doğru ve isabetli, takdirle karşılanacak örnek bir hareket olduğunu düşünüyoruz'' denildi. 
     Açıklamada, şu görüşlere yer verildi 
     ''Beşiktaş camiasının hasletleri, ahengi, dayanışması dün olduğu gibi bugün de devam etmektedir. Takımımız bu büyük inanç ve azimle, giderek yükselen performansla zirveye gelmiş ve kamuoyunun gündemine oturmuştur. İşte bu günler, kongre ortamına girildiği kritik zamana rastlamaktadır. Yönetim tarafından da kongre ortamının takıma zarar verebileceği kaygıları dile getirilmekte ve ifade edilmektedir. 
     Seçimler gelir geçer. Camiamız için asıl olan Beşiktaş'ın başarısı ve alışık olduğu şampiyonluklara kavuşmasıdır.'' 
     






</TEXT>
</DOC>
