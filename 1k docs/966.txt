<DOC>
<DOCNO> 966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/guncel/gun05.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkadaşlarını küstürdü 
</HEADLINE>
<TEXT>

Murat Demirel'in koğuşunda huzur kalmadı. Demirel önce sağ kolu Baştürk ile bozuştu, sonra da Buffalo sanıklarıyla. Sonuçta kötü gün dostları yollarını ayırdı 
     GÖKÇER TAHİNCİOĞLU Ankara 

     Egebank'ın eski sahibi Murat Demirel'in koğuş arkadaşlarıyla arası bozuldu. Demirel'e küsen "Buffalo Operasyonu" sanıklarıyla "Ulucanlar Operasyonu" itirafçısı iki kişinin koğuşları değiştirildi. Demirel, tutuklandıktan sonra Ulucanlar Cezaevi'nin en güvenilir yeri olarak nitelendirilen 12. koğuşun ikinci kısmına konuldu. Birbirinden bağımsız üç bölümden oluşan bu koğuşun diğer kısımları ise boş bırakıldı. 
     
TİKKO'lular da var      Murat Demirel'in koğuşuna, kendisiyle birlikte Gökalp Baştürk, Ayhan Tatlıgil, Nail Keçili ve Turan Turanoğlu yerleştirildi. Demirel geldiğinde koğuşta, 10 kişinin öldüğü Ulucanlar Operasyonu'nda TİKKO'dan ayrılarak itirafçı olanlardan İrfan Durmuş ile kan davası için cinayet işleyen Kemal Külle bulunuyordu. İlk gerilim Gökalp Baştürk ve Demirel arasında çıktı. Nedeni de ayrı ayrı verdikleri ifadelerdi. 
     
Baştürk Kuran'a başladı      Bunun üzerine Baştürk, Memurlar Koğuşu'na alındı. Operasyonun en önemli sanıklarından Baştürk'ün yeni koğuşunda Kuran okumaya başladığı, beş vakit namaz kılmaya başladığı ve bunu koğuş arkadaşlarına tavsiye ettiği dile getirildi. Koğuş bir süre sonra daha da ilginç hale geldi. Buffalo Operasyonu sanıklarından İzak Romano ile birlikte dört kişi Demirel'in koğuşuna konuldu. 
     
Yönetime başvurdular      Bayrama kadar ilişkileri gayet iyi olan koğuş arkadaşlarının arası bayramdan sonra açıldı. Demirel ve arkadaşlarıyla çeşitli konularda görüş ayrılığına düşen Buffalo sanıklarıyla Durmuş ve Külle, cezaevi yönetimine başvurdu. Buffalo sanıkları üçüncü kısma alınırken Külle ile Durmuş, Baştürk'ün de bulunduğu Memurlar Koğuşu'na kondu. Böylece Demirel, üç arkadaşıyla başbaşa kaldı. 
     


 GÜNCEL 
































</TEXT>
</DOC>
