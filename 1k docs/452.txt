<DOC>
<DOCNO> 452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sontur28.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuriş'in ailesini taşıyan otomobille çarpışan kamyoncu öldü 
</HEADLINE>
<TEXT>

     Ödemiş Cezaevi'nde bulunan Vedat Ergin'i ziyarete giden Nuri Ergin'in annesi, eşi ve oğlunun içinde bulunduğu araç ile çarpışan kamyonun sürücüsü, yaralı olarak kaldırıldığı hastanede yaşamını yitirdi. 
     Yeşilyurt Atatürk Eğitim ve Araştırma Hastanesi Acil Servisi'nde görevli Genel Cerrahi Uzmanı Dr. Halim Kale, yaptığı açıklamada, kazadan sonra ''ağır yaralı'' olarak hastaneye getirilen kamyon şoförü Süleyman Aktuğ'da iç kanama tespit ettiklerini ve hemen ameliyata aldıklarını söyledi. 
     Ellerinden gelen tüm çabayı göstermelerine rağmen ameliyat sırasında Aktuğ'un hayati fonksiyonlarının durduğunu kaydeden Kale, Nuri Ergin'in annesi Sevil Ergin'in de bilincinin kapalı ve durumunun ciddi olduğunu vurguladı. Nuri Ergin'in yaralı eşi Alev Ergin'e ilk müdahalenin yapıldığını, yoğun bakımda ''gözetim altında bulundurulduğunu'' anlatan Dr.Kale, Ergin kardeşlerin yakın aile dostu olan ve özel aracı kullanan Levent Teker'in sol ayağının kalçaya yakın bir bölgesinde bulunan kırığın da ameliyat ile alçıya alındığını ifade etti. 




</TEXT>
</DOC>
