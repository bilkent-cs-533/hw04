<DOC>
<DOCNO> 815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/ekonomi/eko05.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu’da beş yıl kavgası 
</HEADLINE>
<TEXT>

İşçi ve memur sendikaları, Hazine'nin zorunlu tasarruf hesabına beş yıl vadeli 2.6 katrilyonluk tahvil ihraç etmesinin, hesabın tasfiyesini engelleyeceğini savundu 
     Calışanları Tasarrufa Teşvik Hesabı kesintilerinin 2.6 katrilyon liralık bölümünün beş yıl vadeli tahvile yatırılması tepkiye neden oldu. Hazine, uygulamanın, tasfiyenin beş yıl ertelenmesi anlamına gelmediğini savundu. 
     Hazine yetkilileri, Kamu Ortaklığı Fonu'nun KOF borçlarını 1 Ocak 2001 itibariyle Hazine'nin üstlendiğini, KOF'un önceki yıllarda Zorunlu Tasarruf Hesabın'dan aldığı tahvil karşılığı borçların da Hazine'ye geçtiğini belirtti. Yetkililer, KOF'un Zorunlu Tasarruf Hesabı'ndan yaptığı borçlanmalar için önceden bir yıl vadeli tahvil verildiğini, ancak bunların her yıl yenilendiği için bir yıllık olarak değerlendirilmesinin mümkün olmadığını belirterek, özel tertip tahvil ihracı ile tahvillerin vadesinin beş yıla çıkarıldığını söylediler. Yetkililer, hesabın tasfiyesine karar verilmesi halinde bu tahvillerin erken itfaya tabi tutulabileceğini vurguladılar. 
     
Çalışana saygısızlık’      Kamu - Sen Başkanı Resul Akay, uygulamaya "çalışanlara saygısızlık" diye tepki göstererek, konuyu Emek Platformu’nda değerlendireceklerini söyledi. DİSK Başkanı Süleyman Çelebi de bu uygulamanın edilemez olduğunu söyledi. 
     KESK Başkanı Siyami Erdem ise hesabın derhal tasfiye edilmesini istedi. 
     


 EKONOMİ 

























</TEXT>
</DOC>
