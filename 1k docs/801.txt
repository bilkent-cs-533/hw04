<DOC>
<DOCNO> 801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/sontur26.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç "Gül disiplin suçu işlemedi" 
</HEADLINE>
<TEXT>

     FP Grup Başkanvekili Bülent Arınç, Abdullah Gül’ün Grup Disiplin Kurulu’na sevkedilecek bir suç işlemediğini söyledi. 
     Arınç, Genel Başkan Yardımcısı Lütfü Esengün’ün "yenilikçi" kanada mensup milletvekillerinin, Tayyip Erdoğan ve Ankara Büyükşehir Belediye Başkanı Melih Gökçek ile son olarak Gölbaşı’nda biraraya gelerek yemek yemesinden sonra yaptığı açıklamayı doğru bulmadığını söyledi. Bülent Arınç, şöyle konuştu 
     "Bir kısım milletvekilinin bir yemekte olmaları, disiplini, partinin bütünlüğünü bozacak bir hareket değildir. Yemek davetini yapan Gül’dür. Kendisi partimizin Kayseri Milletvekilidir. Parti içinde birlikte olduğu arkadaşlarıyla yemek yemiştir. Bir grup milletvekilinin de bu yemeğe katılması, parti bütünlüğüne yönelik bir hareket değildir." 
     Abdullah Gül’ün yemek öncesi ve sonrasında vatandaşların sorunlarıyla ilgili nasıl çareler bulunur konusunun ele alındığını dile getirdiğini kaydeden Arınç, "toplantının, partinin kapatılması ve yeni kurulacak partiyle ilgisi yoktur demiştir. Bu açıklamalar karşısında bu arkadaşımız ne suçu işlemiştir Yemekte pekçok milletvekili, Meclis Başkanvekili de vardı. Parti içinde hizip olmak, parti dışında yeni bir oluşuma katılmak gibi bir durum sözkonusu değildir" diye konuştu. 
     Bülent Arınç, Tayyip Erdoğan’ın ise Abdullah Gül’ün yakın arkadaşı olduğu için toplantıda bulunduğunu bildirdi. Arınç, "Tayyip ile Gül’ün yan yana olmasında disiplin suçu görenler varsa kendi niyetlerini düzeltmeleri ve bu yanlıştan kendilerini kurtarmaları gerekmektedir" dedi. 
     




</TEXT>
</DOC>
