<DOC>
<DOCNO> 521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yasam/yas04.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İtfaiye Müdürü YALIN öfkeli 
</HEADLINE>
<TEXT>

Topkapı Sarayı yangınıyla ilgili tartışmalar sürüyor. İtfaiye Müdürü Yalın, kapının geç açılmasını "İğrenç bir olay" diye niteledi 
     EMİNE TÜRKER 

     İstanbul’un tarihi değerlerinin başında gelen Topkapı Sarayı’ndaki yangın ile ilgili tartışmalar sürüyor. İstanbul İtfaiye Daire Başkanı Sabri Yalın, ekiplerine kapıyı açmayan saray yetkililerine tepkisini şu sözlerle dile getirdi "Bu biçimsiz ve iğrenç bir olay. Dünyada böyle bir örnek yok." 
Sigara mı      Yangın sırasında Topkapı Sarayı’nın onarım işini yapan Pekerler İnşaat’ın marangozhanesinin yüzde 50’sinin yandığını belirten Yalın, bitişik çatıdaki kurşun plakaların eriyerek döküldüğünü ancak yangının çatı arasına gelmeden söndürüldüğünü anlattı. Yalın, yangının çıkış nedeninin henüz belirlenemediğini ifade ederek, "Büyük bir ihtimal ile unutulmuş bir sigara izmaritidir ya da elektrik kontağından çıkmış olabilir" dedi. 
     İddia edildiği gibi ekiplerinin olay yerine geç gitmediğini de belirten Yalın şunları söyledi 
     "Ekiplerimiz, olay yerine tam zamanında ulaştı. Saray’ın kapısı açılmayınca beni arayıp, İçeride yangın var kapıyı açmıyorlar. Ne yapalım ’ diye sordular. Onları uzun bir süre ikna etmeye çalıştım. Bu biçimsiz ve iğrenç bir olay " 
     
Otorite yok      İtfaiye ekibinin sarayın itfaiyesi tarafınca içeri alınmamasını, "Yangınlarda otorite karmaşasının ciddi bir örneği’ olarak yorumlayan Yalın, şöyle devam etti "Saray kül olabilirdi. Alternatif itfaiye gibi ortaya çıkıyorlar. Dünyanın hiçbir yerinde de özellikle tarihi mekanların korunduğu bölgelerde itfaiye teşkilatı geldiği zaman içerideki yangın birliğini beklemez. Dünyanın neresine giderseniz gidin, kurulan özel birlikler itfaiye teşkilatına bağlı olarak çalışır" sözleriyle dile getirdi. 
     

</TEXT>
</DOC>
