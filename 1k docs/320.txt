<DOC>
<DOCNO> 320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/siyaset/siy01.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci-Yazar Orhan Tokatlı "Kaybolan Yıllar" adlı kitapta, 1961-1973 yılları arasındaki Türkiye’yi anlatıyor 
</HEADLINE>
<TEXT>
12 Mart’ta CIA var 
12 Mart öncesinin Başbakanı Demirel, Dışişleri Bakanı Çağlayangil ve Devlet Bakanı Bilgili, şu görüşü savunmaktaydı 1 12 Mart’ta CIA vardır... 2 MİT’in içinde CIA vardır... 3 O halde 12 Mart’ta MİT de vardır 
     ANKARA Milliyet 

     Türkiye’nin bir dönemini, 1961 - 1973 yılları arasındaki Türkiye’nin darbe girişimleri, idamlar, hükümet bunalımları, askeri muhtıra sancılarını kaleme alan Gazeteci - Yazar Orhan Tokatlı, bu anılarını "Kaybolan Yıllar" adlı kitabında gözler önüne serdi. 
     Kitapta birçok olay, bilinmeyen yönleriyle aktarılırken, Devlet Bakanı Turhan Bilgin’in 12 Mart Muhtırası’nın CIA - MİT ilişkisinden kaynaklandığı yolundaki görüşüne, dönemin Dışişleri Bakanı İhsan Sabri Çağlayangil de katılıyor. 
     
Çağlayangil’in yorumu      Başbakan Süleyman Demirel ve Çağlayangil, 12 Mart olayını CIA’dan soyutlamıyorlar. Özellikle Çağlayangil’in sözleri, oldukça ilginç bir yorum getiriyor politika gündemine... Çağlayangil, Politika Gazetesi sahibi İsmail Cem’in ses kayıt aygıtına şöyle diyor 
     
Organik münasebetler      "12 Mart’ta CIA vardır. Büyük ölçüde vardır. 12 Mart’ta haşhaş vardır, Papadhopulos vardır. CIA’nin nasıl hareket edeceği tahmin edilemez. Siz bir yazar olarak en az benim kadar bilirsiniz. Türkiye kendi istihbarat gücünü kuvvetlendirmek için İsrail istihbaratıyla, Amerikan istihbaratıyla, İran istihbaratıyla daima ve organik münasebetler içindedir." 
     Demirel, Çağlayangil ve Turhan Bilgin, yani 12 Mart öncesinin Başbakanı, Dışişleri Bakanı ve Devlet Bakanı, her üçü de şu görüşü savunuyorlar 
     1- 12 Mart’ta CIA vardır, 
     2- MİT’in içinde CIA vardır, 
     3- O halde 12 Mart’ta MİT de vardır. 
     
Laikliğe karşı ilk başkaldırı      Kitapta, Türkiye’de laiklik karşıtı ilk gösteriye de yer veriliyor. Laiklikliğe karşı ilk başkaldırı Yargıtay Başkanı İmran Öktem’in cenazesinde yaşanıyor. 31 Mart vakasını andıran gelişmelere tanık olunuyor. Ankara Maltepe Camii’nde törende cenaze namazının kılınmasını engellemek isteyen bazı kişiler cemaate saldırıyorlar. Gerici akımlarla mücadele etmekle tanınan Öktem’in dinsiz olduğunu söyleyen saldırganlar, "dinsizlerin cenaze namazı kılınmaz" diye bağırıyorlar. Kalabalığın arasında sıkışma tehlikesi geçiren CHP Genel Başkanı İsmet İnönü’yü Tuğgeneral Nabi Alpartun tabancasını çekerek camiden çıkartıyor. Caminin imamı namazı kıldıramayacağını bildiriyor. İnönü, olayı, "Türkiye’nin yaşadığı yeni bir 31 Mart vakası" diye adlandırarak, TBMM’yi göreve çağırıyor. Ardından da "AP hükümeti saldırıları korudu" diyor. Olaya sivil kuruluşlardan da Türkiye çapında destek geliyor. Hükümetin tutumuyla ilgili verilen gensoru Meclis’te reddediliyor. Ankara’da hukukçular, "irticayı telin" mitingi düzenliyorlar. Ancak tüm bu girişimler sonuçsuz kalıyor. İnönü, TBMM’de yaptığı konuşmada, "Demirel’den daha fazla din istismarcısı olamaz" diyor. 
     


 SİYASET 













</TEXT>
</DOC>
