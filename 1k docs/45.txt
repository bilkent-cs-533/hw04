<DOC>
<DOCNO> 45 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/spor/spo03.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
CİM-BOM’A SAMBACI 
</HEADLINE>
<TEXT>

Sarı - Kırmızılı takım bir süredir peşinde olduğu ve prensipte anlaştığı Brezilyalı sağ kanat oyuncusu Vitor’u İstanbul’a getiriyor 
     HALİL ÖZER 

     Süratli ve güçlü 
     GALATASARAY bir süredir peşinde olduğu Brezilyalı Vitor ile prensipte anlaştı. Brezilya Milli Takımı’nda Cafu’dan önce sağ kanatta görev yapan Vitor’un önümüzdeki hafta İstanbul’a geleceği ve Sarı - Kırmızılı kulüple masaya oturacağı öğrenildi. Sao Paulo, Real Madrid ve Real Zaragoza’da forma giyen Vitor’un oldukça süratli ve güçlü bir oyuncu olduğu belirtildi. 
     
     Kongre rüzg rı 
     MART ayında yapılacak kongrede adaylıklarını koyacak Mehmet Cansun ile Özhan Canaydın kolları sıvadılar. Canaydın’ın, camiadaki tanıtımlarını hazırlaması üzerine Cansun da çalışmalarına start verdi. Mehmet Cansun’la birlikte Canaydın’ın da Terim’i sezon başında takımın başına getirmeyi istediği ifade edildi. Eski başkan Faruk Süren ve Ali Dürüst’ün seçime girmek için gizlice hazırlandıkları ileri sürüldü. 
     
Şanssız Lucescu      BİR Türk bankasına birikimlerini yatıran, ancak bu bankanın batmasıyla birlikte parasının büyük bölümünü kaybeden Rumen hocaya bir darbe de ülkesinden geldi. Romanya’nın Braşov kentinde bir radyatör şirketine 600 bin dolar yatıran Lucescu, bu şirketin de iflas etmesiyle, yatırımından oldu. Rumen Teknik Direktör’ün büyük çabalarla 400 bin dolarını kurtardığı, ancak 200 dolarını alamadığı bildirildi. 
     
3 Ocak’ta topbaşı      GALATASARAY 3 Ocak’ta topbaşı yaptıktan sonra 6 veya 7 Ocak’ta Antalya’ya giderek dört gün kamp yapacak. Antalya’daki turnuvada iki hazırlık maçı oynayacak olan Cim - Bom, uzun bir aradan sonra tam kadro idmanlara başlayacak. Antalyasporlu Hüseyin’e bir kaç gün içinde imza attırması beklenen Sarı - Kırmızılı takımda Batista’nın lisansı da çıktı. 
     
Mondragon gün sayıyor      SARI - Kırmızılı takım, Mondragon’un bonservisini almak için gün saymaya başladı. Fransa’a forma giyerken, sahte pasaport yüzünden başı derde giren Kolombiyalı file bekçisinin kaderi, 10 Ocak’taki mahkeme sonucu belli olacak. Galatasaray, kiralık anlaştığı Mondragon’un bonservisini almak için daha önce başvuruda bulunmuş, ancak Fransa Futbol Federasyonu’ndan "Mahkeme sonuna kadar bekleyin" yanıtını almıştı. 
     



 SPOR 


























</TEXT>
</DOC>
