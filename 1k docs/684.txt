<DOC>
<DOCNO> 684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/spor/spo01.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şifo’ya yeni formül 
</HEADLINE>
<TEXT>

Kartal, emektar kaptanının ipini çekmekten vazgeçmiyor. Siyah - Beyazlı yönetimde "Mehmet’e alacağının tamamını ödeyelim, futbolu bıraksın" görüşü ağır basıyor 
     KARTAL YİĞİT 

Tepkiler de yetmedi      BEŞİKTAŞ’ta yönetim Şifo Mehmet’in ipini çekme inadından vazgeçmiyor. Olayın ortaya çıkmasının ardından camianın ayaklanması ve büyük tepkiler gelmesi üzerine "u dönüşü" yapan yönetimin işin peşini bırakmadığı, emektar kaptanı dışlamak için yeni formüller ürettiği öğrenildi. 
     
"Parasını verelim"      YÖNETİCİLERİN bir bölümünün "Mehmet’e alacağının tamamını ödeyelim. Zaten sezon sonunda sözleşmesi bitecekti. Futbolu şimdiden bıraksın" görüşünde oldukları ifade edildi. Beşiktaş yönetimi dün akşam da kulüpte bu konuyla ilgili olarak olağanüstü bir toplantı yaptı. 
     
Görüşme iptal edildi      KAPTAN Mehmet’le dün bir görüşme yapacağı belirtilen Başkan Serdar Bilgili’nin bundan son anda vazgeçtiği belirtildi. Kendisini telefonla arayan Mehmet’e net bir yanıt vermeyen Bilgili, yalnızca "Medya bu konuda değişik şeyler yazıyor. Yüz yüze yapacağımız görüşme farklı yorumlanabilir" dedi. 
     
Basın çıkardı’      BAŞKAN Serdar Bilgili, dün toplantı öncesi yaptığı açıklamada hiçbir şey olmamış gibi yine basını eleştirdi. Bilgili, "Mehmet’i neden kadro dışı bırakalım Beşiktaş yönetiminin parası olmadığını da yazıyorlar. Neden maddi sıkıntı çekelim Bir kısım basın bize transfer yaptırmak istiyor" dedi. 
     
"İçini rahat tut"      BEŞİKTAŞ Teknik Direktörü Scala, dün kaptana sarıldı, gönlünü almaya çalıştı. Önceki gün yaptığı basın toplantısında da Mehmet’e sahip çıkan Scala, tecrübeli oyuncuya "İçini rahat tut. Ben seni bu takımda istiyorum. Kararları ben veririm. Yönetim senle görüşmek isterse git, konuş. Fikirlerini öğren" dedi. 
     
Gergin bekleyiş      Tedirginlik var 
     BEŞİKTAŞ’ta, Başkan Serdar Bilgili’nin gizlice aldığı Mehmet’in takımdan ilişiğini kesme kararının tepkiler üzerine dondurulmasının ardından futbolculardaki tedirgin bekleyiş sürüyor. Ligin ilk yarısının sonunda Bilgili’nin yapmayı düşündüğü "neşter operasyonu" konusundaki belirsizlik futbolcuları olumsuz etkiliyor. 
     
     Yönetim susuyor 
     MEDYADA çıkan haberler nedeniyle moralleri bozulan futbolcuların en büyük sıkıntısının yönetim kurulunun bu konuda açıklama yapmaması olduğu öğrenildi. Huzursuz olan Beşiktaşlı futbolcular, "Kaptan Mehmet, Bayram ve Murat’ın kadro dışı bırakılacağı şeklindeki haberleri medyadan takip ediyoruz. Hiçbir yönetici de çıkıp, böyle bir şey yok demiyor" dediler. 
     
Murat Alaçayır’da menuskus yırtığı      BEŞİKTAŞ dünü çift idmanla geçirirken Belgrad Ormanı’nda yapılan kros çalışmasında sakatlanan Murat Alaçayır’ın sol diz iç menuskusunda yırtık tespit edildi. Siyah - Beyazlı futbolcunun önümüzdeki günlerde ameliyat masasına yatacağı belirtildi. Teknik Direktör Scala, ilk yarıdaki performanstan memnun olmayınca, ikinci devre çalışmalarında futbolcularına iyice yüklenmeye başladı ve idmanları ağırlaştırdı. 
     ÇAPA Sporcu Sağlık Merkezi’nde iki gün süren kontrollerden sonra kondisyoner Stefano ve sağlık heyeti sabahki çalışma öncesi ve sonrası futbolculardan kan örnekleri alarak, laktik asit testi uyguladı. Bu arada yönetici Fikret Orman dün İnönü Stadı’nda açılan Mc Donald’s’ta bir basın toplantısı düzenleyerek, "Ruhsatı henüz çıkmadı. Bu sorunu en kısa zamanda aşacağız. Kanuna aykırı hiçbir şey yapmadık" dedi. 
     


 SPOR 

























</TEXT>
</DOC>
