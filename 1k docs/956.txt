<DOC>
<DOCNO> 956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/ekonomi/eko07.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler kontak kapattı 
</HEADLINE>
<TEXT>

Satışların düşmesi üzerine dünyanın en büyük otomobil üreticisi General Motors da süresiz, Ford ve Chrysler fabrikalarında da üretime bir hafta ara verildi 
     EKONOMİ SERVİSİ 

     ABD'nin ve dünyanın önde gelen otomotiv üreticileri düşen satışlar nedeniyle fabrikalarını tatil etti. Dünyanın en büyük üreticisi General Motors, ABD ve Kanada'daki 11 fabrikasında üretimi askıya aldığını açıkladı. Ford ve Chrysler de fabrikalarında bir haftalık tatil ilan etti. 
     ABD otomotiv sektöründe yaşanan satışların düşüklüğü artan tüketici kredisi maliyetlerine bağlandı. Gelecek bir kaç ay boyunca satışlarda artış beklemeyen otomotiv sektörü, satış kampanyaları yerine üretimi durdurmayı daha avantajlı buluyor. 
     General Motors, üretimin ne zaman başlayacağını açıklamazken kararın pazartesi günüden itibaren aşamalı olarak yürürlüğe gireceği açıklandı. 
     
Stoklar birikti      General Motors'un aralık ayı toplam satışları 1999 Aralığı'na göre yüzde 15 gerilerken, 2000 yılı toplam satışları ise bir önceki yıla göre yüzde 1 oranında azaldı. Firmanın otomobil satışları ise bir önceki yıla oranla yüzde 2 oranında geriledi. 
     General Motors'un stoklarında 1.3 milyon araç olduğu belirtilirken, bu rakamın üç ay boyunca talebi karşılayabileceği açıklandı. ABD'de standart stok süresinin ise 2 ay olduğu belirtildi. 
     General Motors, geçtiğimiz yılın son aylarında da Avrupa'daki iştirkalerinde yeniden yapılandı. SAAB'ın Orta Avrupa'daki operasyon merkezi veTürkiye'deki Opel fabrikasını kapatıldı. 
     
Umutları yeni transferde      Satışlarını artırmak için yeni pazarlama stratejileri belirleyeceğini açıklyan General Motors, Pepsi'nin Reklam ve Tanıtım Direktörü Christopher J. Fraleigh'i transfer etti. 
     Fraleigh, General Motors'un milyarlarca dolarlık reklam ve pazarlama kampanyalarının yanı sıra, firmanın kredi kartı programından sorumlu olacak. 
     
Avrupalılar da tedirgin      Avrupalı otomotiv üreticilerinin de 2001 yılında karlarının düşeceği belirtildi. Salomon Smith Barney'nin yaptığı araştırmaya göre yıl sonunda Avrupalı üreticilerin karlarının ABD'li üreticiler kadar olmasa da düşeceğini ortaya koydu. Ancak, Avrupa otomotiv sektöründe kriz ihtimali olmadığı ifade edildi. 2000 yılının son ayını ABD'li üreticilerin aksine yüzde 20'ye varan artışla kapatan Avrupalı üreticilere, dizel motorla çalışan araç üretmeliri avantaj sağladı. Üretim maliyeti ABD'li üreticilere göre daha ucuza mal eden Avrupa'lı üreticilerin bu farkı 2001'de de korumaları bekleniyor. Ancak, Avrupa'nın en büyük ürtecileri olan Alman firmalarının yaşadığı sorunlar geçtiğimiz yıl Frakfurt Borsası'nın bile yıllık kayıpla kapanmasına neden oldu. BMW, İngiltere'deki iştiraki Rover'ı 1 pound gibi sembolik bir rakama satmak zorunda kalmıştı. Daimler - Benz de Chrysler'i aldığından beri firma zarar ettiği için zor günler yaşıyor.. 
     


 EKONOMİ 
















</TEXT>
</DOC>
