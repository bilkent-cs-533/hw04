<DOC>
<DOCNO> 890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yazar/asena.html </URL>
<DATE> 2001/01/06/ </DATE>
<TIME>  </TIME>
<AUTHOR> Duygu ASENA  </AUTHOR>
<HEADLINE>
Koca dayağı da reyting kurbanı 
</HEADLINE>
<TEXT>

Geçen perşembe akşamı Show TV’de yayınlanan Ateş Hattı programında Koca Dayağı’ işlendi. Program öyle yozlaştı ki, bu laubaliliğe dayanamayan 4 kişi, programı terketti... 
     Sabah Ateş Hattı’ndan arıyorlar. "Hayır" diyorum hemen, "hayır olamaz"... Gece 23.00’te telefonum çalıyor. Reha Muhtar arıyor. Nokta Dergisi’nde birlikte çalışmıştık ama nedense’ hayır diyorum işte Saat yarıma kadar altı - yedi kere arıyor, beni üzecek hiçbir şey olmayacağına dair sözler veriyor... Gece yarısı benim de adımı koyarak alelacele programın anonsunu giriyor. Ben de diyorum ki dayak öylesine ciddi bir konu ki, bunu yozlaştırmayı kimse başaramaz... Ama böyle olmuyor... Karşımızda koskoca’ bir Reha Muhtar var ve o bu konuda gerçekten başarılı... 
     
     Bu bir Reha Muhtar sözü 
     Reha Muhtar’ın ciddi şeyler konuşulmasını istediği yok... Dayak konusu, giderek insanların güldüğü ve nereden getirildiği belli olmayan bazı seyircilerin alkışlayıp savunduğu bir olaya dönüşüyor. 
     Savaş bekleme odasında "Reha Muhtar’dan söz aldım, dayak olayını anlattırmayacak" diyor. Muhtar ise yayında Savaş’a nasıl dayak yediğini soruyor. Savaş, "Söz vermiştiniz, sormayacaktınız" diyor, Reha Muhtar ise, "Siz de anlatacağınıza söz vermiştiniz" diyor. 
     
     3 köle kadın 
     Kadın Programları Yapımcısı Nuran Bayer, Kadın Dayanışma Vakfı’ndan söz etmeye başlar başlamaz, Muhtar, "Reklamları izliyorsunuz" diye Bayer’le dalga geçiyor. 
     Muş’lu ağa’ bir komedi unsuru gibi, biri Türkçe bilmeyen, öteki zaten konuşmayan, biri Muş’tan ekrana bakan 3 karısının arasında espriler yapıyor.... Alkış... Alkış... Muhtar’ı alkışlayın... Üç köle’ kadına aldıran yok. Güllü ile kocası bile şaşkın. Programdan dersler çıkıyor, onca insan konuşamıyor ama, hak eden kadının dayak yiyeceği tartışılıyor. 
     Biz artık dayanamıyoruz... O mekanda bulunmak, o yozluğun parçası olmak ve hakaretlere katlanmak seyircinin onuru için ayıp... Kadın Hukuku Komisyon Başkanı Avukat Esin Özbey, Kadın Programları Yapımcısı Nuran Bayer, Perihan Savaş ve ben "sevimli dayak uzmanları"nın klibi çıktığında o salonu terk ediyoruz. Bu akşam, bu 4 kadının adını Haber Show’dan duyabilirsiniz.... Şöyle başlayabilir "Bana bakın kadınlar, siz kendinizi ne sanıyorsunuz, koskoca Reha Muhtar’ın programını terk edip gitmek ne haddinize.." 
     Biz kendimizin ne olduğunu biliyoruz da... Reha Muhtar’da kendisini gerçekten koskoca’ zannediyor. Ve bu tür programlara hala çok değerli insanlar katılıyor. Bu nasıl oluyor 
     
     





'Öteki Türkiye' 


Şiddet ve TV 


Koca dayağı da reyting kurbanı 


Teleon mağduru 


Gül'den Erbakan'a... 


Rahmi Bey nazara geldi diyenler var 


Hoca'dan Yenilikçiler'e, Asiltürk eliyle... 


Aykırı Siyaset 


Yılın on buluşu 


"Tuna, Polonya'dan henüz geçmiyor " 


YÖK darma duman 


Gazetecilik ve bayram 


Görüşme yerine bütünleşme... 


"Başka yol yok..." 


"Balalayka"nın hüznü... 


Maestro 


Başka dünyalar 


Avşar rekor kırdırttı 


Faiz yüksek ama satış iyiye işaret 


</TEXT>
</DOC>
