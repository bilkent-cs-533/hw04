<DOC>
<DOCNO> 979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/guncel/gun15.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan’dan Emniyet Müdürü’ne azar 
</HEADLINE>
<TEXT>

     ANKARA Milliyet 

     İzmir gezisi için Ankara Esenboğa Havaalanı’na gelen Milli Eğitim Bakanı Metin Bostancıoğlu, burada karşılaştığı Emniyet Genel Müdürü Turan Genç’i, iki kurum arasındaki arsa anlaşmazlığı nedeniyle azarladı. 
     Bostancıoğlu, Gaziantep’e gitmek için dün sabah havaalanına gelen İçişleri Bakanı Sadettin Tantan’ın VIP’te olduğunu öğrenince aynı yere geçti. Odaya girer girmez Tantan’ın yanına oturan Bostancıoğlu Genç’e hitaben sert üslupla konuşmaya başladı. Bostancıoğlu, Emniyet Genel Müdürlüğü ile MEB arasındaki bir arsa ihtilafı konusunda kendisine gelen yazıyı imzalayıp gönderdiğini söyleyerek, "Dün bana bir yazı geldi bana. İstanbul’daki Polis Hastanesi içinmiş. İmzaladım, gönderdim. Size elden gönderecektim, gördüğüm iyi oldu. Yer bizim. Ben olumsuz görüş bildirdim" dedi. 
     Genç sessiz kalırken, Bostancıoğlu, "Siz ne demek olduğunu anlarsınız" diyerek çıkışını sürdürdü. Bostancıoğlu, Tantan’ın gezisini izleyen odadaki gazetecileri fark edince, Genç’i kolundan tutup oda dışına çıkararak, konuşmasını burada sürdürdü. 
     


 GÜNCEL 
































</TEXT>
</DOC>
