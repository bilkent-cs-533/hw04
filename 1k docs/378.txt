<DOC>
<DOCNO> 378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/sazak.html </URL>
<DATE> 2001/01/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Baykal'ın üslubu 
</HEADLINE>
<TEXT>

     CHP lideri Deniz Baykal'ın Ecevit'e yönelik son açıklamaları merkez solda olduğu kadar, "sağda alternatif göremeyen" iş dünyasında da pozitif dalgalanma yarattı. 
     2001'in zor bir yıl olacağı kesin. 
     IMF patentli ekonomik programın "sosyal tahribatı" herkesi kaygılandırıyor. Yolsuzluk ekonomisi ve son kriz, yönetime olan "güven"i sarstı. Başkentte görev yapan diplomatların yılbaşı analizlerinde şu sorunun yanıtı aranıyordu "Türkiye'nin yeni bir krizde uygulamaya koyacağı acil siyasi planı var mı " 
     "İstikrar şemsiyesi" eskisi kadar güçlü bir koruyucu değil. Başbakan'ın sağlığından Fazilet'in kapatılmasıyla bağlantılı "seçim senaryoları"na dek 2001'e dönük kuşkuları artıran pek çok faktör var. Cezaevleri ve af da iktidarı yıprattı. 
     Hükümet "grogi" durumdayken, Ecevit'e en büyük destek yaşamı boyunca "sert politikacı" profili çizen Baykal'dan geldi. CHP lideri "Herkes yaşamında bir kez genç olur" diyerek Ecevit'e çiçek attı. Bülent Bey'in bu jeste yanıtı sıcaktı "Sayın Baykal'la biz çekişsek de geçmişte sorunlarla birlikte uğraşmıştık." 
     Gerçi Ecevit, sonradan "sözlerimden siyasi anlam çıkarılmasın, CHP başka, DSP başka parti" diyerek frene basma gereği duydu ama 48 saatlik mesajlar bile solda "bayram havası" yaratmaya yetti. 
     Soruşturduk dostluk mesajlarından sonra Ecevit ve Baykal arasında bir telefon görüşmesi "yeni yıl kutlaması" olmuş mu diye... Ne gezer 
     Aslan sosyal demokratlar böyle rüyalara alışkındır. 
     Bölüne bölüne partilerden biri DSP sağ koalisyonla nihayet iktidara geldi. Diğeri CHP Meclis dışına savruldu. Bugünkü tablonun sola umut bağlayan kitleleri tatmin etmediği kesin. 
     DSP ve CHP'yi yeniden bir araya getirecek en küçük kıvılcımın toplumda iyimserlik yaratması da bu yüzden. Son günlerde, 1960'larda partiyi "ortanın solu"na çeken İsmet İnönü'nün tarihi kişiliğine ilginin artması ve adının Esenboğa Havaalanı'na verilmek istenmesi de bir özlemin ifadesi olarak dikkat çekiyor. 
     Henüz güncel siyasette izlerini göremesek de, gelecek adına yeni düşüncelerin inşa edilmekte olduğunu sezebiliyoruz. 
     Baykal'ın Ecevit'i koruyucu üslubu "milat" oluşturabilir. 
     Türkiye 2001'de seçimle karşı karşıya kalabilir. Her şey Fazilet davasının seyrine bağlı. iki seçenek gözüküyor 
     FP'nin kapatılması ve milletvekilliklerinin düşürülmesi halinde mayıs - haziranda boşalan illerde ara seçime gitmek. 
     Ara seçimi bir yıl erteleyerek 2002'de erken seçim yapmak. 
     IMF'nin "istikrar programı"na bağlı hükümetin bu durumda seçim ekonomisine sapma olasılığı, Batılı merkezleri ve son krizden sonra Türkiye'yi günü gününe izlemeye alan Washington'daki kredi merkezlerini yakından ilgilendiriyor. 
     iktidar olmak kadar muhalefet yapmanın da güçlüğü ortada. Baykal, CHP'yi geleceğe hazırlamak istiyorsa "üslup" dışında program ve kadro seçeneklerini de topluma sunmak zorunda. 
     Bu programın "alternatifi olmadığı" savını çürütmek muhalefetin görevidir. 
     
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
