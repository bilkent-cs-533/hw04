<DOC>
<DOCNO> 208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/yasam/yas10b.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlıkta yolsuzluk 
</HEADLINE>
<TEXT>

     DİDEM ÜNSAL 

     Sağlık Bakanı Osman Durmuş’un emriyle iki ay önce görevinden alınan İstanbul İl Sağlık eski Müdürü Dr. Mecit Çalışkan, sarsıcı açıklamalarda bulundu. Açtığı davada, yürütmeyi durdurma kararı alan Dr. Çalışkan, "İhale mafyaları, hırsızlık, yolsuzluk, sağlıkta da pislik her tarafa bulaşmış" diye konuştu. İstanbul’un temel sağlık hizmetlerinde ciddi aksaklıklar bulunduğunu savunan Dr. Çalışkan, "Bir fırını kapatınca, birkaç milletvekili, hatırlı kişi bizi arar. Her fırıncının arkasında böyle bir kitle var" dedi. Devlet maaş ödemezse hastanelerin batacağını da belirten Dr. Çalışkan, Şirinevler Fizik Tedavi, Yedikule Göğüs ve Bakırköy Ruh ve Sinir Hastalıkları Hastanesinin iflasın eşiğinde olduğunu iddia etti. 
     
     İhale mafyası 
     Dr. Çalışkan şu sorulara yanıt istedi 
     İDDİA 1 Haydarpaşa Numune Hastanesi temizlik ihalesi, Bakırköy Ruh ve Sinir Hastalıkları Hastanesi ile Bakırköy Devlet Hastanesi’nin inşaat ihaleleri araştırılsın. Bu ihaleleri inşaat şirketi sahibi Adnan Ay’ın almasının arkasında kimler var 
     İDDİA 2 MHP’li Mehmet Ural’ın ihalelerden pay aldığını bilmeyen yok. Dr. Arif Verimli, bu ilçe başkanını doyurarak yerinde kalıyor. 
     İDDİA 3 Özellikle iktidar partilerinin ilçe teşkilatları, İlçe Sağlık Grup Başkanı üzerinde baskı kurmak istiyor, alımlar, ihaleler, fırınlar ve su istasyonlarından "partiye yardım" adı altında, para alıyorlar. 
     İDDİA 4 Analiz edilen ve kirli çıkan sular 24 saatte nasıl temizlendi Bakteriyolojik analizin sonucu 24 saatte çıkmaz. 
     
     Savcılığa başvursun 
     İddialar üzerine görüştüğümüz, MHP Bakırköy İlçe Başkanı Mehmet Ural şunları söyledi "Kendini MHP’li gören bir insanın böyle asılsız iddialarda bulunması üzücü. Böyle bir şey varsa, savcılığa suç duyurusunda bulunması gerekirdi. Arif Verimli’nin Bakırköy’de olması nedeniyle aramız iyidir, bu sadece dostluktur." 
     


 YAŞAM 




























</TEXT>
</DOC>
