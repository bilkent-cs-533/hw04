<DOC>
<DOCNO> 672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/siyaset/siy04.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül’e Baykal taktiği 
</HEADLINE>
<TEXT>

Bir parti nasıl ele geçirilir dersi 
     ANKARA Milliyet 

     CHP Genel Başkanı Deniz Baykal, FP'deki yenilikçi ve gelenekçi grupların çalışmalarını yakından izlediğini belirtirken, yeni bir parti kurmayı düşünen yenilikçilere yardımcı olma sözü verdi. 
     FP'li yenilikçi grubu oluşturan milletvekillerinden Abdullah Gül, Abdüllatif Şener, Abdulkadir Aksu, Akif Gülle ve Azmi Ateş, dün Baykal'ı ziyaret etti. Partiler arasında diyalog eksikliğinden şikayet eden Gül, bu eksikliği gidermek ve ülke meselelerini konuşmak için Baykal'ı ziyaret ettiklerini dile getirdi. Gül'e bazı konularda yardımcı olabileceğini ifade eden Baykal da, "Daha önce benzer çalışmalar yapmış biri olarak size yardımcı olabilirim. Baş başa görüşmemizde bu konudaki görüşlerimizi size açıklayacağım" dedi. 
     
Çiçek herkesi kastetti      Gül de, "Baykal'ın tecrübelerinden yararlanacak mısınız " sorusu üzerine şu yanıtı verdi "Ülke sorunlarını tartışmak için buradayız. Parti meseleleri farklı şeyler. Sayın Cemil Çiçek, halkın FP'ye güvenmediğini söylemiş ama basına eksik yansımış. Çiçek o sözü tüm partiler için söyledi. Anketler de bunu gösteriyor. Siyasetçilerin yapması gerekeni yapmamaları üzerine siyaset dışı kurumlar devreye giriyor. Böylece demokrasi yara alıyor." 
     


 SİYASET 














</TEXT>
</DOC>
