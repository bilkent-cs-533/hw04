<DOC>
<DOCNO> 438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sontur13.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemer'de arama çalışmalarına son verildi 
</HEADLINE>
<TEXT>

     Antalya'nın Kemer İlçesi'nin Kiriş Mevkiinde yeni yılın ilk günü, kayalara çarparak ikiye ayrılan ve ön bölümü sulara gömülen, Gürcistan bayraklı Pati adlı kuru yük gemisinin, deniz altında kalan bölümündeki arama çalışmaları sona erdi. 
     Arama-kurtarma çalışmalarını yöneten Antalya Deniz Komutanı Kıdemli Albay Fevzi Tosun, çalışmaların tamamlanmasından sonra gazetecilere yaptığı açıklamada, balıkadamların bugün geminin batan bölümündeki ambarlara girdiklerini, ambarların 2 kapısının da açık olduğunu söyledi. Balıkadamların, ambarlarda bir zincire dolanmış olarak, yalnızca bir kişiye ait olduğu sanılan ceset parçalarını bir torbaya koyarak, sahil güvenlik botuyla Antalya'ya gönderdiklerini belirten 
     Tosun şu bilgileri verdi 
     'Dünden itibaren, geminin su altındaki ön bülümünde, SAT ve SAS komandoları ile Mersin Sahil Güvenlik Komutanlığı'na bağlı dalgıçların yaptığı sualtı arama ve kurtarma çalışmaları bugün itibarıyla sona erdi. SAT ve SAS komandoları, Muğla Aksaz'daki üslerine, dalgıçlar da Mersin'deki görev yerlerine dönmek üzere hazırlıklara başladı. Ekiplerimiz bugün yaptıkları dalışta, geminin ambarlarında zincire dolanmış bir kişiye ait parçalanmış bir ceset buldular. Bunun dışında ambarların boş olduğu belirlendi.'' 
     Albay Tosun, arama çalışmalarının artık, sahil güvenlik botlarınca deniz üstünden ve karadan sürdürüleceğini sözlerine ekledi. Olay yerinde çalışmalar hakkında bilgi alan Antalya Vali Yardımcısı Hasan Kır da, arama çalışmalarının karadan ve deniz üstünden sürdürüleceğini açıkladı. 




</TEXT>
</DOC>
