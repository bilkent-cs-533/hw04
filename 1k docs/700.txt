<DOC>
<DOCNO> 700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yasam/yas04.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Amma yakmışız 
</HEADLINE>
<TEXT>

Topkapı Sarayı’nda ihmal sonucu çıkan yangın, tarihi eserleri kül eden diğer büyük yangınları akla getirdi 
     NESLİHAN BÖLE 

     Topkapı Sarayı’nda yaşanan yangın, milli servetimiz olan ve yangınlarla yok olan diğer tarihi eserlerimizi akla getirdi. Tarihimize mercek tuttuğumuzda paha biçilemeyen tarihi eserlerimizin cayır cayır yanmış olduğunu görüyoruz. İçerisinde barındırdığı eserlerle yok olan tarihi yapıların yanma nedenleri ya bulunamamış ya da nedenleri bulunana kadar İstanbul’un bu yangınları unutmuş olduğu ortaya çıkıyor. İşte barındırdıkları tarihle yok olan değerlerimiz 
     
Çırağan Sarayı      20 Ocak 1910’da çıkan yangında Çırağan Sarayı’ndan geriye dört duvar kalmıştı. Sarayın içindeki tüm paha biçilmez eşyalar yanıp kül oldu. Saray, 1987’de restorasyon ve ek yapımlar sonrası otele dönüştürüldü. 
     
Şan Tiyatrosu      1953’te Surp Agop Ermeni Vakfı’nın arsasında kurulan tiyatro, 9 Şubat 1987’deki yangında tamamen kül oldu. 
     
Galata Köprüsü      Tarihi Galata Köprüsü, 16 Mayıs 1992’de çıkan yangın sonucu ve önlemlerin yetersiz kalması, köprünün çökmesine neden oldu. 
     
Fethi Paşa Konağı      Üsküdar’daki Fethi Paşa Köşkü, restorasyon sırasında yandı. 6 Nisan 1993’te çıkan yangın, boya çalışmaları yapan işçiler yüzünden başladı. 
     
Y.Kapı Mevlevihanesi      Zeytinburnu’ndaki 400 Yıllık Yenikapı Mevlevihanesi’nde 6 Mayıs 1997’de çıkan yangınla, 4 bin 157 tarihi eser kül oldu. 
     
Sait Halim Paşa Yalısı      Sait Halim Paşa Yalısı, 12 Kasım 1995’te çıkan yangında tamamen yok oldu. Yangında, çatı katındaki paha biçilmez antika eşyalar kül oldu. 
     
Aya İrini      Topkapı Sarayı’nın bahçesindeki Aya İrini Kilisesi’nde 28 Nisan 1992’de çıkan yangında kilisenin ahşap bölümleri büyük ölçüde kül oldu. 
     
İstanbul Üniversitesi      Üniversitenin Beyazıt’taki merkez binasında, 13 Ocak 1993’te elektrikli ocaktan çıkan yangında binanın giriş kısmı ve çatı, büyük hasar gördü. 
     


 YAŞAM 
































</TEXT>
</DOC>
