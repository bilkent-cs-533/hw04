<DOC>
<DOCNO> 291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/ekonomi/eko08.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da banka zirvesi toplanıyor 
</HEADLINE>
<TEXT>

     HARUN GÜREK Ankara 

     Faiz operasyonu beklentisinin gündeme gelmesi, üzerine Hazine Müsteşarlığı, Merkez Bankası ve bazı bankaların yöneticileri bugün İstanbul'da biraraya gelecekler. Önceki gün ekonomi yönetimine bankalardan gelen talep üzerine "Piyasa Yapıcıları Danışma Kurulu" nun bugün toplanması kararlaştırıldı. 
     
Üç formül var      Ekonomi yönetimi de mart ayında kesinleşecek kamu bankaları görev zararlarının IMF ve Dünya Bankası ile yapılan görüşmeler çerçevesinde yılsonuna kadar Hazine kağıdıyla tasfiye edilmesi için uygulanacak yöntemleri belirlemeye çalışıyor. 
     Alınan bilgilere göre, bu çalışmalara şubat - mart aylarında Türkiye'ye gelecek olan IMF ve Dünya Bankası yetkilileri de katılacak. 
     Edinilen bilgilere göre, Hazine'de yürütülen çalışmalar sırasında değişik seçenekler gündeme geldi. Bunlardan birincisi kamu bankaları için dövize dayalı tahvil ihraç edilmesi. 
     İkinci seçenek olarak da, kriz nedeniyle uluslararası bankalardan sağlanan 1 milyar dolarlık kaynak ile önümüzdeki günlerde Dünya Bankası'ndan gelecek 500 milyon dolarlık kaynağın, kamu bankalarının günlük borçlanma ihtiyaçlarının azaltılması için kullanılması gündeme geldi. 
     Üçüncü seçenek olarak, kamu bankalarının ortak hareket etmesi tartışıldı. Bu çerçevede, kamu bankalarında vadeli mevduat ortak bir faiz tavanı konması gündeme geldi. 
     
Halkbank’a yeni not      Kredi derecelendirme reyting kuruluşlarından Fitch IBCA, Halk Bankası A.Ş'ye, döviz cinsinden uzun vadede BB - , yerel para birimi cinsinden BB notları vererek, bankanın kredi notunu Türkiye'nin genel kredi notu düzeyine getirdi. Fitch IBCA raporunda, bankanın aktif toplamı bakımından kamu bankaları arasında yaklaşık yüzde 30 payının bulunduğu ifade edildi. 
     


 EKONOMİ 


















</TEXT>
</DOC>
