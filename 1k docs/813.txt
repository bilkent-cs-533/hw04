<DOC>
<DOCNO> 813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/ekonomi/eko03a.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Medya Holding’ten 80 trilyonluk zarar 
</HEADLINE>
<TEXT>

Kasım ayından bu yana hisseleri borsada işleme kapatılan Medya Holding, altı aylık bilançosunda 79.8 trilyon liralık zarar açıkladı 
     EKONOMİ SERVİSİ 

     Çoğunluk hisselerine Dinç Bilgin ve ailesinin sahip olduğu Medya Holding, 1 Nisan - 30 Eylül 2000 arasındaki altı aylık özel hesap dönemine ilişkin bağımsız sınırlı denetimden geçmiş gelir tablosununa göre, 79 trilyon 881 milyar lira zarar açıkladı. 
     İMKB’ye gönderilen bilançoya göre holding, bir önceki yılın aynı döneminde 1 trilyon 320 milyar liralık net k r açıklamıştı. Medya Holding’in yüzde 43.70’i halka açık bulunuyor. Etibank’ın 27 Ekim 2000’de Tasarruf Mevduatı Sigorta Fonu’na TMSF devredilmesinden sonra Sabah Yayıncılık, Sabah Pazarlama ile birlikte Medya Holding hisseleri de 30 Ekim’den itibaren işleme kapatılmıştı. 
     Bu arada binlerce yatırımcı mağdur oldu. Medya Holding hisselerinin işleme kapatıldığı sırada borsada 6.900 liradan işlem görüyordu. Böylece yatırımcının 96.3 trilyon liralık parası borsada kilitli kaldı. 
     
Şirketler denetlenecek      Sabah Grubu’na ait bazı şirketlerin, birbirlerinden alacakları, bağımsız denetim firmalarınca incelenecek. SPK, Medya Holding’in 31 Aralık 2000 tarihli mali tablorında, iştirak değer düşüklüğü ve şüpheli alacaklar karşılıklarının ayrılması hususunun da, söz konusu şirkete ve bağımsız denetim firmasına bildirilmesine karar verdi. 
     Sabah Grubu içinde yer alan, Sabah Pazarlama’nın Sabah Otomobil’den ve Medya Holding’den çeşitli alacaklarının bulunduğu tesbit edildi. 
     
     
     


 EKONOMİ 

























</TEXT>
</DOC>
