<DOC>
<DOCNO> 262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sontur15.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucizeyi gerçekleştiren kazazede 27 yaşındaki bir Banladeşli 
</HEADLINE>
<TEXT>

     Kemer'deki gemi kazasından mucize eseri kurtulan ve sığındığı bir koyda bulunan kazazedenin kimliği belirlendi. 
     Kemer'deki Özel Yaşam Hastanesi'ndeki tedavi altına alınan kazazedenin, 27 yaşındaki, Abu Kalam Ajad adlı bir Bangladeşli yolcu olduğu bildirildi. Acil Servis'te kazazedeye ilk müdahaleyi yapan Dr. Halim Yılmaz, hastanın hayati tehlikesi bulunmadığını ve 1-2 gün sonra taburcu edilebileceğini söyledi. Hastanede soruları yanıtlayan ve oldukça bitkin olduğu görülen Bangladeşli Abu Kalam Ajad ise gemiye Antalya yakınlarından bindiklerini, ancak kesin mevkiyi bilemeyeceğini belirtti. Alnında ve kolunda sıyrıklar olan Ajad, kazanın ardından yüzerek çıktığı Kalınburun koyunda, ulaşım imkanı bulamadığı için mahsur kaldığını anlattı. 
     Gemide, mürettebat dışında yaklaşık 70 yolcu olduğunu belirten Ajad, Yunanistan'a gitmek istediklerini söyledi. Bangladeşli kazazede, İngilizcesi yeterli olmadığı için öteki soruları yanıtlayamadı. 




</TEXT>
</DOC>
