<DOC>
<DOCNO> 247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sonspo03.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'u bugün kaptan Hami çalıştırdı 
</HEADLINE>
<TEXT>

     Trabzonspor, devre arası hazırlıklarına, bugün yaptığı çalışmaya başladı. Teknik direktör Giray Bulak'ın istifasının ardından başka bir teknik adamla şu ana dek anlaşmayan bordo-mavili takımı, kaptan Hami çalıştırdı. 
     Mehmet Ali Yılmaz Tesisleri'nde yapılan antremanda bordo-mavililer, yabancı oyunculardan yoksun 15 kişilik kadroyla çalıştı. Las Palmas Kulübü'nden henüz bonservisi alınmayan Oktay da çalışmada yer alırken, Sergen ise antrenmana katılmadı. 
     Takım kaptanı Hami Mandıralı, idman öncesi yaptığı açıklamada, kulüp başkanı Özkan Sümer'in takımı bugünlük kendisinin çalıştırması için kulübe bilgi verdiğini söyledi. Hami, yeni gelen başkan ve yönetime futbolcular olarak başarılar dilediklerini belirterek, şunları söyledi 
     ''Biz ikinci yarıda elimizden gelen tüm gayreti gösterek başarılı olmak istiyoruz. Ayrıca daha önceki yönetime ve başkan Mehmet Ali Yılmaz'a da emeklerinden ve hizmetlerinden dolayı teşekkür ediyoruz. Ben Trabzonspor'da çok hocayla çalıştım. Gelen yeni hocaya yardımcı olacağız. Futbolcu olarak üzerimize düşeni yapacağız. Ligde bizden üst sırada bulunan takımlarla aramızda puan farkı yok. Onları yakalamaya çalışacağız.'' 




</TEXT>
</DOC>
