<DOC>
<DOCNO> 370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/dogan.html </URL>
<DATE> 2001/01/03/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Mektuptaki son cümle 
</HEADLINE>
<TEXT>

     Bu mektup yılbaşı kartı değil. Bir sevgiliye ya da dosta yazılan bir mektup da değil. Tersine, katı ve acımasız bir mektup 
     Türkiye'nin IMF'ye gönderdiği son niyet mektubu. 
     Şu tüyler ürperten mali kriz ertesinde, IMF ile masaya oturduktan sonra kaleme alınan, son elli yılda, yirmiyi aşkın niyet mektubunun sonuncusu. 
     İşte, 18 Aralık 2000 tarihli bu mektubun son cümlesi, Türkiye - IMF ilişkilerinin dönemeci, aynı zamanda, kritik bir sürecin habercisi niteliğinde. 
     
15 günde bir, nabız tutma      Bugün liderler zirvesi var. Gündemin ağırlıklı konusu, 2001 yılında uygulanacak IMF programının pratik ayrıntıları. 
     Liderler, IMF'ye gönderilen niyet mektubu ışığında, aldıkları kararları daha sonra aşağıya doğru iletecekleri bir mekanizma kuruyor. Dün bir ara Maliye Bakanı Sümer Oral ile sohbet ederken, Oral 
     "15 günde bir, nabız tutma toplantıları yapacağız. Maliye, DPT, Merkez Bankası, Hazine ve ilgili kurumlar bir araya geleceğiz. Gelir - gider dengesi, üretim, istihdam, ihracat gibi temel konularda, takvim çerçevesinde durumu gözden geçirip, yapılacakları belirleyeceğiz." 
     Ekonomide, hükümetin işi sıkı tuttuğunun göstergesi olmak üzere. 
     
Harcama reformu      Yine Maliye Bakanı Sümer Oral'ın verdiği bilgiye göre, özellikle bir harcama reformu üzerinde duruluyor. Bütçe yapılıyor, ama ardından çeşitli kuruluşlar ek ödenek istiyor. 2001'de bu adet sona eriyor. 
     Bunun pratiğe yansıması, Ecevit'in hazırladığı bir genelge. Bir hafta içinde yayımlanması beklenen genelge, harcamaların bütçe içinde kalmasının sıkı denetimini öngörüyor. 
     Gerçi, her bütçe sonrasında bu tür genelgeler yayımlanıyor. Sonra, eski tas, eski hamam. Ama, bu kez böyle görünmüyor. Çünkü, niyet mektubunun son cümlesi, bu kötü alışkanlığa son verecek türde .. 
     
Tarihinde ilk kez      Niyet mektubunu Maliye Bakanı Oral ile konuşmadık. Ama, ben bu mektubu okudum. İşte, son cümle 
     "...IMF ile düzenli istişareler sürdürülerek ilave önlemler alınmasına... Düzenleme kapsamında yapılacak kullanımlar, 2001 yılının ilk çeyreğinde aylık gözden geçirmelere, programın sonuna kadar da üçer aylık gözden geçirmelere tabi olacaktır." 
     Türkiye - IMF ilişkilerinde çarpıcı olgu, bu teknik ve son cümlede. 
     Tarihinde ilk kez, Türkiye her ay IMF denetimine bağlanıyor .. 
     Adamlar, her ay gelecek ve duruma bakacak. Gerekirse, yeni önlem .. Gerçi, süresi üç ay, ama bu ilk kez oluyor. Demek, kritik bir üç ay var önümüzde .. 
     
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
