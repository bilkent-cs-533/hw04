<DOC>
<DOCNO> 512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/spor/spo05.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
5 1 kulüpleri böldü 
</HEADLINE>
<TEXT>

     FUTBOL Federasyonu’nun yabancı transferinde 5 1’i kaldırmayı planladığını açıklaması kulüpleri ikiye böldü. Kulüplerin bir bölümü, "Doğru, kaldırılmalı" derken, diğer bölümü kaldırılmaması gerektiği görüşünü savundu. 
     
Ne dediler      Serdar Bilgili Beşiktaş "Kararın kaldırılmasına karşıyım. Hatta yabancı oyuncunun tamamen serbest bırakılması gerekir. Türkiye’deki transfer rakamlarını aşağı çekmek için şart. Aksi taktirde iç transferde rakamlar daha da büyür." 
     Murat Özaydınlı Fenerbahçe "Bu durum iç piyasadaki futbolcu fiyatları iyice astronomik hale getirir. Yerli futbolcu aldığınız zaman altı ayda parasını ödeme zorunluluğu var. Oysa dışarıdan daha kaliteli, daha ucuza, üç yıla yayılan ödeme planları ile futbolcu transferi gerçekleştirebiliyoruz." 
     Özkan Sümer Trabzonspor "5 1 başlarken hata yapılmıştı. Ülke ekonomik olarak buna hazır değildi. Kulüpler de hazır olmadığı için kontenjanı dolduralım anlayışıyla hareket ederek kalitesiz ve yanlış transferler yaptılar. Bizim görüşümüz dört yabancının yeterli olduğudur." 
     Tayfun Gündoğar İstanbulspor "5 1 gereksizdi. Bu konuda biz bir hataya düştük, diğerleri de düşebilir. Futbol Federasyonu’nun kulüplerden gelen öneriler doğrutusunda bunu yeniden değerlendirmesi gerek. Kısıtlamada yarar var. " 
     Celal Doğan Gaziantepspor "Ben yıllardır transferin serbest bırakılmasını düşünüyorum. Bunlar suni tedbirler. Kötü futbolcu almasınlar. Federasyona soruyorum sen niye benim yerime düşünüyorsun Bırak, özgürlük tanı, herkes ihtiyacına göre futbolcu alsın. Kısıtlamaya gerek yok." 
     Selami Urhan Denizlispor "Kararı olumlu buluyorum. Çocuklarımıza değer vermeliyiz. Onları kazanmak durumundayız. Zaten yabancılar çeşitli nedenlerden dolayı 34 maçın, 10’unda oynamıyorlar." 
     Şehabettin Yavuzer Adanaspor "Çok geç alınmış bir karar. 5 1’de ısrar eden kulüpler de kontenjanı dolduramıyor. Biz 5 1’in Türk futboluna bir getirisi olmadığını düşünüyoruz. İsabetli bir karar. 
     Sefa Sirmen Kocaelispor "Federasyonun aldığı her karara karşıyım. Tahkim Kurulu’nun üç puanımızın silinmesini onaylamasından sonra bu federasyona inancım kalmadı. 5 1’e gelince, bu yaz boz tahtası değil ki." 
     Bekir Kumbul Antalyaspor "5 1 kuralına kısıtlama getirmenin şu anda gereği yok. Biz Avrupa Birliği’ne katılmayı istiyorsak, AB’nin kurallarına futbolda da uymak zorundayız. Herkes aynı kulvarda yarışsın. Hiçbir kısıtlama olmasın." 
     Ekrem Cengiz Ç.Rize "Yurt içindeki futbolcu fiyatları çok pahalı. Yabancılar daha profesyonel ve ucuz. Yabancı hakkının devamından yanayız." 
     Cemal Polat Erzurum "Yabancı sayısını dört veya beşte sınırlandırılmasını mantıklı buluyorum. Ancak bu değişiklikte tribüne yabancı oyuncu çıkarılması gibi maddenin yer almaması gerek." 
     İlhan Cavcav Gençlerbirliği "5 1 uygulamasının sezon sonunda kaldırılması görüşüne katılmıyoruz. Kulüpler Birliği Vakfı olarak federasyona bu konuda herhangi bir öneri götürmedik. Yabancı uygulamasının değişmesi taraftarı değiliz." 
     


 SPOR 





















</TEXT>
</DOC>
