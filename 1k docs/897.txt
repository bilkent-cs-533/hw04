<DOC>
<DOCNO> 897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yazar/dogan.html </URL>
<DATE> 2001/01/06/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Tuna, Polonya'dan henüz geçmiyor " 
</HEADLINE>
<TEXT>

     Gana, Kenya, Mısır, Bahreyn, Gabon, Gambia, Malezya, Namibia, Slovenya, Arjantin, Brezilya, Küba, Hindistan... Az gelişmiş ve çoğunu kimsenin pek dikkate almadığı bu ülkelerin, buna rağmen, ortak paydası var 
     Birleşmiş Milletler Güvenlik Konseyi üyeliğinde bulunmuş olmaları. 
     Toplam on beş üyeli anılan konseyin beş daimi üyesi var. Amerika, Çin, Rusya, İngiltere, Fransa. Geriye kalan on üye, iki yılda bir yenileniyor. Son yenilenen on ülke bu hafta üyelik görevine başlıyor. 
     
İsviçre'den oy istemek      Ya Türkiye .. 1952'den beri, Türkiye çırpınıyor da çırpınıyor, ama Güvenlik Konseyi üyeliğine bir türlü seçilemiyor. 
     Oysa, elli yıldır bizim iktidarlara bakarsanız, "Türkiye çok önemli ülke" .. Bir kerecik seçilsek, bizde yer yerinden oynayacak, ama yok .. 
     Türkiye, bu seferki üyelik için, 1999'da adaylığını ilan ediyor. 
     O kadar şaşkınlıkla ki, oyunu istediğimiz ülkeler arasında, BM üyesi olmayan İsviçre bile var .. Yani, ona da kulis atıyoruz .. Adamlar kim bilir ne alay etmiştir .. 
     
Kimse takmıyor      Ne var ki, 2000 Şubat'ında Ankara'dan tüm büyükelçiliklerimize yeni bir talimat gidiyor 
     "Adaylığımızı çekiyoruz, çünkü deprem nedeniyle yaralarımızı saracağız. Ayrıca, mali sıkıntı içindeyiz." 
     Bu sefer, bizim büyükelçiler tersine faaliyete girişerek, her ülkeye "aday olmadığımızı" anlatıyor. Sanki, aday ya da üye ülkeler ekonomik refah içinde yüzüyormuş gibi .. Sanki, onların hiçbiri deprem, sel ve benzeri doğal yıkıma uğramamış gibi .. 
     O halde neden geri çekiyoruz .. Bizi kimsenin taktığı yok da, ondan .. 
     
Evlere şenlik bir örnek      Bunun nedenleri var. En başta ciddiyet geliyor. Son bir örnek, tam Aziz Nesin'lik. 
     Avrupa'da yeni bir kurum oluşuyor, "Uluslararası Tuna Rejimi". Enerjik bir tavırla, buraya üyelik için biz de derhal başvuruyoruz. Ayrıca, Tuna Nehri'nin geçtiği ülkelere kulis için Ankara'dan talimat gidiyor. Bu arada Polonya'ya da .. 
     Aradan zaman geçiyor, "ne olup, ne bittiğini" merak eden Ankara, Polonya Büyükelçiliğimizden ses çıkmadığını görünce, Varşova'ya soruyor. Bizim Varşova Büyükelçiliği'nden yanıt 
     "Tuna Nehri henüz Polonya'dan geçmiyor .. Biz de girişimde bulunmadık .." 
     Fıkra gibi .. Ama, gerçek .. Olsun siz, siz olun ve "Türkiye çok önemli ülkedir" nutuklarına asla kulak tıkamayın .. 
     
     





'Öteki Türkiye' 


Şiddet ve TV 


Koca dayağı da reyting kurbanı 


Teleon mağduru 


Gül'den Erbakan'a... 


Rahmi Bey nazara geldi diyenler var 


Hoca'dan Yenilikçiler'e, Asiltürk eliyle... 


Aykırı Siyaset 


Yılın on buluşu 


"Tuna, Polonya'dan henüz geçmiyor " 


YÖK darma duman 


Gazetecilik ve bayram 


Görüşme yerine bütünleşme... 


"Başka yol yok..." 


"Balalayka"nın hüznü... 


Maestro 


Başka dünyalar 


Avşar rekor kırdırttı 


Faiz yüksek ama satış iyiye işaret 


</TEXT>
</DOC>
