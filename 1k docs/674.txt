<DOC>
<DOCNO> 674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/siyaset/siy09.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP 640 bin üye arıyor 
</HEADLINE>
<TEXT>

     ANKARA ANKA 

     Altan Öymen'in Genel Başkanlığı döneminde üye kayıtlarını yenileyen CHP'nin yeni yönetimi de 640 bin üye arıyor. CHP, eski ve yeni üye listelerini ilçelerde askıya çıkarırken, parti içindeki Deniz Baykal muhalifleri ise uygulamayı "kongre sürecini kontrol altına almaya çalışmak" olarak değerlendirdi. 
     Mayısta olağan kurultayını yapmak isteyen ve bunun için şubat başında ilçe ve il kongrelerini başlatmayı hedefleyen CHP yönetimi, kongreye yaklaşık 850 bin yeni üyeyle gitmeyi planlıyor. Bunun için 640 bin üyeye ihtiyacı bulunan parti yönetimi, yılbaşından önce oluşturulan 210 bin kişilik yeni listeyle daha önce Cumhuriyet Başsavcılığı'nda ve 1 milyon 950 bin kişiden oluşan eski listeyi ilçelerde askıya çıkardı. Listelerin bir süre daha askıda kalacağını bildiren parti yönetimi, bunun Öymen döneminde yapılan çalışmayı yok saymak anlamına gelmediğini dile getirdi. 
     


 SİYASET 














</TEXT>
</DOC>
