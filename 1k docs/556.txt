<DOC>
<DOCNO> 556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yazar/sazak.html </URL>
<DATE> 2001/01/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
ANAP'ın içi 
</HEADLINE>
<TEXT>

     Lütfullah Kayalar'ın son merkez karar toplantısında ANAP'ın hükümetteki rolünü sorgulayarak, parti içi muhalefetin "koalisyondan çekilme" beklentisini masaya getirmesi Mesut Yılmaz yönetimini zora soktu. 
     Seçimden 20 ay sonra ANAP, iktidarda erimenin sancısını çekiyor. 
     Meclis grubunda ekonomik krizin, af ve cezaevleri kaosunun Türkiye'yi sarstığı bayram öncesi bir oylama yapılsa bugünkü görünümüyle hükümeti sürdürmekten vazgeçilmesini isteyenler kazanırdı. 
     Kayalar'ın "çıkışı" o günlere rastladığı için tepkiler bir ölçüde frenlendi ve Yılmaz'ın üzerindeki "istifa" baskısı şimdilik azaldı. 
     Ancak, ANAP bu gidişten memnun değil ve eleştiriler giderek artıyor. 
     2001'deki olası gelişmeleri Lütfullah Kayalar'la konuştuk. Edindiğimiz izlenim şu oldu Meclis'ten bir alternatif çıkarma düşüncesi parti içi muhalefet tarafından artık yüksek sesle ifade ediliyor. 
     Kayalar, şunları söyledi 
     "Bu hükümetle Türkiye kaybediyor. ANAP değişimin partisidir, oysa çağa uymayan bir dünya görüşüyle ortaklığı sürdürmekle statükonun temsilcisi oldu ve halktan uzaklaştı. Kamuoyu yoklamalarında maalesef partimiz yüzde 10'un altında gözüküyor. Elbette Türkiye kötüye giderken dar anlamda bizim hükümetten çekilelim, partimizi kurtaralım diye ısrarımız olamaz. Ancak, uyumsuz ve başarısız bir iktidarı sürdürmenin, olayların önü alınamayınca birileri düğmeye mi bastı diye yakınan çaresiz bir Başbakan'ın yönetiminde devam etmenin ülkeye yararı sorgulanmalıdır." 
     Devam ediyor Kayalar 
     "Efendim, bu hükümetin Meclis'te alternalifi yok, devam etsin. Bu görüşün neresi demokratik O zaman, istikrar diye, sürekli istikrarsızlığa ve başarısızlığa Türkiye'yi mahkum edeceksiniz. Kötü gidişe göz yumacaksınız. Hayır böyle gitmez. Parlamento, en zor zamanlarda alternatif çıkarmıştır. Bu koalisyon, üç partinin de ayrı hesabı nedeniyle ayakta duruyor ama toplumda büyük ümitsizlik var. Terör tırmanıyor. Halk bezgin, 2001'de olacakları görüp şimdiden bir değerlendirme yapmalı, hükümetin geleceğini ve ANAP'ın koalisyondaki rolünü tartışmalıyız." 
     ANAP koalisyondan niye soğudu 
     Aslında seçimden yenik çıkan bir parti olarak normali, ANAP'ın 18 Nisan sonrası dışarıda kalarak, MHP lideri Bahçeli'nin, Çiller ve Kutan'a önerdiği gibi Yılmaz'ın da bir süre partisini dinlendirmesiydi. Gensoruyla düşürülmüş bir liderin onca yıpranmadan sonra zaten başka çıkış kapısı yoktu. Kongre kaygısı ve "Çankaya projesi" nedeniyle küçük ortaklığa razı olan ANAP yönetimi bu şekilde toparlanmaya, merkez sağa göz diken MHP'ye set çekmeye çalıştı. 
     Ancak bu politikanın şimdiye dek başarılı olduğu söylenemez. 
     Demirel'in yerine Sezer Cumhurbaşkanı seçilince Köşk planı suya düştü. ANAP liderinin, sonbaharda, AB misyonuyla kabineye girmesine rağmen Türkiye 2000 sonunda yörüngeden saptı ve AB macerası 2010'a uzandı. 
     Meclis Başkanlığı MHP'ye geçti. 
     Son ekonomik krizin de ANAP kurmaylarında düş kırıklığı yarattığı ve DSP yönetimine güvensizliğin arttığı bir gerçek. 
     MHP, "sessiz ve derinden" geleceğe oynarken, DSP ve ANAP yıpranıyor. 
     Lütfullah Kayalar, Özal'la siyasete girmiş "83 ruhu"nun temsilcilerinden biri olarak, "işler kötüye gidiyor" diyorsa ANAP'ın yanı sıra Türkiye'yi yönetenler de bu uyarıyı önemsemelidir. 
     
     





Avrupa hukuku 


Birtek Türkiye 


Fatih'ten bugüne 


Bankacılığa yeni düzen 


MİT’le ilgili veto farklı bir vetoydu 


Recep Tayyip Erdoğan neyin peşinde .. 


2001 Terim'in yılı... 


Meclis'in affedemeyeceği suçlar .. 


Şiddet çıkmazı 


Bahçeli "Ecevit'e ayıp olur .." 


Öğretmen maaşı 


Taksim'deki milat... 


Onlar kaçıyor, derdi bize kalıyor 


İhlas Finans’ın stratejisi... 


Haydi iş başına 


İşkence aleti 


ANAP'ın içi 


Yalova herhalde bu soruya yanıt verir 


Hepsi yanlış 


Doktor kamu bankalarına ne yersen ye’ demiş 


</TEXT>
</DOC>
