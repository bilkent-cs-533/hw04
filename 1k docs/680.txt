<DOC>
<DOCNO> 680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/spor/bbas.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mirsad’a rekor ceza 
</HEADLINE>
<TEXT>
200 MİLYAR 
Efes Pilsen, yıldız oyuncuya ağır fatura çıkardı, ayrıca süresiz kadro dışı bıraktı 
     GÖKHAN TÜRE 

     Efes Pilsen’de kadro dışı bırakılan milli basketbolcu Mirsad Türkcan, dünkü yönetim toplantısında "tarihte görülmemiş" rekor para cezasına çarptırıldı. Lacivert - Beyazlı yönetim, yıldız oyuncuya disiplinsiz davranışları ve basına yaptığı açıklamalar nedeniyle, 10 gün içinde ödenmek üzere, 300 bin dolar 200 milyar lira para cezası verdi ve süresiz kadro dışı bıraktı. 
     
"Parayı ödeyemem"      Mirsad, kararla ilgili yorum yapmaktan kaçınırken, hukuki açıdan konuşmasının sakıncalı olduğunu söyledi. Ünlü oyuncu şöyle konuştu 
     "Bu kararı nasıl uygulayacaklar, bilmiyorum. Artık her türlü kontrolü menajerime bıraktım. Bundan sonra geriye kalan, masaya oturup konuşmaları. Bu cezanın niye verildiğini bilmiyorum. Ben basketbol oynamak istiyorum. Efes Pilsen beni yaratan kulüp. Bunu kesinlikle yadsımıyorum. Ama 300 bin doları nasıl ödeyeyim Sezon başında imzaladığım kontrata sadık kalmaya, alınmasam da idmanlara gelmeye devam edeceğim". Mirsad, basında şimdiye kadar kendi ağzından yazılan demeçlerin de gerçeği yansıtmadığını söyledi. 
     
"Takıma tavır aldı"      Efes coachu Ergin Ataman ise Mirsad krizine açıklık getirerek şunları söyledi 
     "Mirsad ile aramızda kişisel problem yoktu. Yapmış olduğu hareketi bana değil, takıma karşı tavır alması olarak görüyorum. Mirsad bu takımda oynamak istemediğini beyan etti. Bunu bütün kamuoyuna duyurdu. Oynamak istemeyen bir sporcuyu zorla takımda tutmak gibi bir şey olamaz. Ben affetsem de, iki - üç hafta sonra aynı tavrı takınmayacağını kim garanti edebilir Önemli olan takımın huzurudur. Kendisi antrenmana noter getirdi. Bu da aradaki bağların tamamen koptuğunun hukuksal bir işareti. Mirsad çok iyi bir oyuncu. Ama ne yazık ki kendini kontrol edemiyor. Takım disiplininin dışına çıkıyor." 
     
Milli takım kapanıyor      Efes Pilsen’de kadro dışı kalması kesinleşen Mirsad’a Milli Takım kapısı da kapanıyor. Ay - Yıldızlı takımın kilit oyuncularının başında gelen Mirsad’ın kendi kulübünde disiplinsiz davranışlar göstererek kadro dışı kalmasının, Milli Takım’da da aynı etkiyi yapacağını belirten yetkililer, yıldız oyuncu ile ilgili Efes Pilsen Kulübü’nden gelecek rapora göre hareket edileceğini açıkladılar. 
     
Sabıkaları      26.10.2000 Krkka Novo maçında antrenörün oyuna sokma isteğine olumsuz yanıt. 
     04.11.2000 T.Telekom maçı öncesi idmanda arkadaşıyla tartışarak, atılmak. 
     16.11.2000 P.Orthez maçından sonra antrenöre artık oynamayacağını belirtmek ve bir gün sonra idmana çıkmamak. 
     03.12.2000 Antrenmanda takım arkadaşıyla fiili kavgada bulunmak. 
     06.12.2000 İraklis maçı dönüşünde kıyafet yönetmeliğine uymamak. 
     10.12.2000 Ülker maçı öncesi idmanda arkadaşına küfür etmek ve kovulmak. 
     28.12.2000 Partizan maçı devre arasında, ikinci yarıya ilk beş başlamamasına tepki göstererek, konsantrasyonu ve disiplini bozmak. 
     28.12.2000 Partizan maçı sonrası formasını tepkili biçimde tribüne fırlatmak. 
     28.12.2000 Partizan maçı sonrası antrenör ve menajere ayrıldığını beyan etmek. 
     28.12.2000 Basına izinsiz demeç vermek. 
     
Ayrılmayı düşünmedim’ 
İlk kez konuştu      YUNANİSTAN’ın AEK takımında forma giyen İbrahim Kutluay, Yunan basınına ilk demecini verdi. Spor Time gazetesine konuşan milli yıldızımız, Yunanistan’da spor yaşamını sürdüren ilk Türk olarak, geldiği günden itibaren, özellikle statüsüyle ilgili sorunlarla karşı karşıya kaldığını hatırlattı. İbrahim, "Bu tartışmalara ve yoğun eleştirilere rağmen, ayrılmayı hiç düşünmedim" dedi. 
     
Yakınlaşmanın kanıtı      İBRAHİM, tartışmaların yaşandığı günlerde, takım arkadaşlardan destek aldığını da söyledi. Zorlu dönemi sabrıyla aştığını ifade eden 25 yaşındaki yıldız basketbolcu, Türkiye’den AEK’ya transferinin, iki ülke arasında son yıllardaki yakınlaşmanın adeta bir kanıtı olduğunu sözlerine ekledi. AEK, 14 takımlı Yunan liginde, 10 maç sonunda halen 18 puanla 3. sırada bulunuyor. 
     
Potada iki sınav      BASKETBOL Suprolig’de Efes Pilsen ve Ülker, dokuzuncu maçlarını bu akşam oynayacaklar. B Grubu’nda Efes, Ayhan Şahenk Salonu’nda 19.00’da İsveç’in Plannja Basket takımı ile karşılaşacak. Maç CINE 5’ten naklen yayınlanacak. A Grubu’nda Ülker Litvanya’da TSİ 22.30’da BC Lietuvas Rytas ile oynayacak. 
     
Over Time haftası      OVER Time basketbol dergisinin dördüncü sayısı piyasaya çıktı. LA Lakers’ın süper starı Kobe Bryant’ın dev posterinin de yer aldığı sayıda, Ülkerspor coachu Murat Didin, Milli Takım’ın guardlarından Murat Evliyaoğlu ile yapılan röportajlar, Türkiye Ligi, NBA, NCAA istatistikleri, haber ve yorumlar bulunuyor. 
     


 SPOR 

























</TEXT>
</DOC>
