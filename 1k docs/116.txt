<DOC>
<DOCNO> 116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sonspo14.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yozgatlı Selim "Sergen'in tekmesini unuttum..." 
</HEADLINE>
<TEXT>

     Birinci Süper Lig'in takımlarından Yimpaş Yozgatspor'lu futbolcu Hüseyin Karakayış, Galatasaray'ın futbolcusu Sergen'in attığı tekmeyi çoktan unuttuğunu söyledi. 
     AK Parti Yozgat Milletvekili İlyas Arslan'ın Türkiye Büyük Millet Meclisi'ne taşıdığı Yimpaş Yozgatspor-Galatasaray maçında yaralanan Hüseyin, ailesini ziyarete geldiği Hayrabolu'nun Kabahöyük Köyü'nde, Sergen'in kendisine attığı tekmeyi çoktan unuttuğunu belirtti. Arslan, ''Herkes bana GS'lı futbolcu Sergen'in yaptığı faulü soruyor. Aslında ben attığım golün sorulmasını isterim. Tekme olayı maçtaydı. Dizim iyi filmlerde dizimde bir problemim olmadığı tespit edildi. Tekme olayından çok, futbolumla gündemde kalmayı isterdim'' dedi. 
     Maçta yediği tekmeden sonra gazetelerde kanayan dizinin fotoğraflarının yayınlandığını hatırlatan Karakayış, en çok annesi Cemile Karakayış'ın etkilendiğini ve sürekli telefon açarak kendisinin durumunu sorduğunu söyledi. 
     Baba Ahmet Karakayış, Hüseyin'in kendilerine ve ağabeylerine büyük yardımları olduğunu kaydederek, ''Oğlum, geçimimizi sağlamamız için, ev, traktör ve 5 süt ineği aldı. Oğlum çok yufka yüreklidir. Oğlum kesinlikle A milli takımda oynayacak'' diye konuştu. 
     Karahöyük Köyü yaşayanları ise Hüseyin sayesinde Yimpaş Yozgatspor'un en büyük destekçisi oldukların belirttiler. 
     Hüseyin, ailesini ziyaret ettikten sonra Antalya'da kampa katılmak üzere Hayrabolu'dan ayrıldı. 
     






</TEXT>
</DOC>
