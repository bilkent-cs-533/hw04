<DOC>
<DOCNO> 230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sondun03.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Prenses Margaret'in nesi var 
</HEADLINE>
<TEXT>

     İngiltere Kraliçesi II. Elizabeth'in kızkardeşi Prenses Margaret'in bir ruhsal çöküntü geçirdiği yolundaki haber ve söylentileri yalanlayan Kraliyet sözcüsü, Prenses'in rahatsızlığının daha çok fiziksel olduğunu bildirdi. 
     People adlı bulvar gazetesinin geçtiğimiz hafta sonu yayınladığı haberde, ağır bir ruhsal bunalım ve çöküntü geçirdiği ve bu nedenle yatağından bile çıkmayıp, insanlarla ilişkisini kestiği öne sürülen Prenses Margaret'in, Sandringham'daki yazlık Saray'da doktor kontrolü altında tutulduğu belirtildi. 
     Margaret'in sağlık durumundaki bozulmayla ilgili olarak bir dizi teste tabi tutulduğu ve bunların sonuçlarının alınmasının beklendiğini de belirten Saray Sözcüsü, 70 yaşındaki Prenses'in rahatsızlığı nedeniyle Kraliçe'nin de bütün programını iptal ettiğine dikkati çekti. 
     Geçtiğimiz Kasım ayından bu yana basın ve halk önüne hiç çıkmayan Prenses Margaret'in 1998 yılında hafif bir felç geçirdiğini, ardından 1998 yılında da tatil için gittiği Karayipler'de banyoda sıcak su yüzünden bacaklarının yandığını hatırlatan sözcü, Margaret'in sağlığının ilgi gerektirecek kadar bozuk olduğunu kabul ederken, ''ancak henüz alarm çanları çalınmasını gerektirecek kadar hasta değil'' dedi. 




</TEXT>
</DOC>
