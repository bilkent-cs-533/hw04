<DOC>
<DOCNO> 958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/ekonomi/eko07b.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödenekler yüzde 3 daha kısılıyor 
</HEADLINE>
<TEXT>

     Maliye Bakanlığı, 2001 bütçesinde bloke edilen yüzde 2’lik ödeneğin yanı sıra, yüzde 3’lük ödeneğin de yılın son çeyreğinde değerlendirilmek üzere harcama programı dışında tutulacağını bildirdi. Resmi Gazete’de yayımlanan 2001 Mali Yılı Bütçe Uygulama Talimatı ile kamu kurum ve kuruluşlarınca düzenlenecek harcama programlarına yönelik esaslar belirlendi. Buna göre, harcama programı teklifleri, uygulanmakta olan ekonomik program, bütçe gider ve gelirlerindeki önceki yıllar aylık gerçekleşmeleri, teşkilat yapılarındaki değişiklikler, mevsimsel özellikler, harcamaların niteliği ve diğer özel durumlar dikkate alınarak hazırlanacak. 
     
Yüzde 2’si bloke      Personel ödenekleri, memur ve sözleşmeli personel için dolu kadrolar esas alınarak uygulanacak katsayı ve sözleşme ücretleri üzerinden, işçiler için de dolu sürekli işçi pozisyonları ile vize edilmiş geçici işçi pozisyonları dikkate alınarak, mevcut toplu sözleşme hükümlerine göre yapılacak hesaplama çerçevesinde aylık olarak dağıtılacak. 
     Personel ve sosyal güvenlik kuruluşlarına yapılacak ödemeler hariç olmak üzere 
     2001 bütçe ödeneklerinin ödenek türüne bakılmaksızın yüzde 2’si enflasyonu önleme programı uyarınca bloke edileceğinden program tekliflerinde bu miktara yer verilmeyecek. 
     


 EKONOMİ 
















</TEXT>
</DOC>
