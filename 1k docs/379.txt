<DOC>
<DOCNO> 379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/talu.html </URL>
<DATE> 2001/01/03/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Kendinden kaçış 
</HEADLINE>
<TEXT>

     Küreselleşmenin bir başka tezahürü de bu. 
     Gürcistan bandıralı ve Yunan kaptanlı gemide Faslı, Pakistanlı, Hintli, Arnavut kaçak mültecilerin yılbaşı mahmurluğunu atmaya çalışan Antalya'nın İngilizce isimli Türk tatil köyleri önünde Akdeniz'in sularına gömülmesi. 
     Küreselleşmenin bir korkusu da bu. 
     Umutsuz güney ve doğu insanlarının "son bir umut"la dalga dalga gelmesi. 
     Artık verimli topraklar, kotalar dışında kucak açan Özgürlük anıtları, ucuz emeğe iştahlı madenler, ağır sanayiler yok. 
     Buna karşılık, "özgürlük"ten ve aştan nasipsiz yoksulluk ve korku topraklarının insanları, bazen bir gemi ambarında üst üste, bazen bir TIR zulasında, hatta hatta eksi 50 derecelere havalanan bir uçak tekerleğinin boşluğunda koşuyorlar. 
     
     . . . 
     
     Kapalı sayılabilecek kapılarına rağmen, Avrupa ülkelerinin 1999'da resmen kabul ettiği "sığınmacı" mülteci sayısı 457 bin 600. Bir yıl öncesine göre yüzde 19 daha fazla. Bu sayının 366 bini 15 Avrupa Birliği ülkesinde. 
     Toplamın dörtte birinden de fazlasını, bir yıl önceye göre yüzde 28'lik artışla "Yugoslavya Federasyonu"ndan kaçanlar oluşturuyor. Önemli bir bölümü Kosovalı elbette. 
     Irak kökenliler 33 bin kişiyle ikinci sırada. 
     Afganlılar ise 24 binle üçüncü. 
     Sıralama mantıklı 
     Beşinci sırada açlık ve AIDS pençesindeki, ama "siyasi kırımlar"ın da eksik olmadığı Somali'den gidenler var, 14 bin kişiyle. Sonra İran, Rusya, Çin ve Pakistan... 
     Hepsi mantıklı 
     . . . 
     
     Dördüncü sıradaki ülke, yukarıda atlayıverdiğimiz anavatan, "tanıdık" bir Avrupalı. 
     20 bin "sığınmacı" ile, hani o geminin, İngilizce öykünmeli tatil köylerinin kıyısında sulara gömüldüğü bizim ülkemiz. 
     Hem küresel kaçakların geçiş köprüsü, hem sıralamalara girecek kadar, resmi ya da kaçak mülteci üreten ülkemiz. 
     İsterse "politik" gerekçeli sığınmacıların tümü "palavradan" olsun... Bu ülkeyi bu kadar kaçılır ve kaçınılır kılan, mülteci olmamış ve olamayacak bir dolu gence "kapağı dışarıya atmayı" düşündürten ne tür bir savaşımız, nasıl bir açlığımız, hepsinden önemlisi ne umutsuz bir umutsuzluğumuz var bizim 
     
     . . . 
     
     Son yıllarda bu ülkenin "başına" gelen "en iyi şey" olarak halkın yüzde 90'ının, daha önce hiç tanımadığı bir Ahmet Necdet Sezer isminde birleşmesi hiç olmazsa bir umudumuz mudur .. 
     Yoksa, o insanın temsil ettiği "değerler"e müthiş bir duyarlılık göstermiş bir halkın içinden, "umutlu bir ülke" olma yolunda alternatif kanalların çıkamaması mı umutsuzluğumuz 
     Tevazu... 
     Dürüstlük... 
     Doğruluk... 
     Temizlik... 
     Ahlak... 
     Ölçü... 
     Kural... 
     Adalet... 
     Hukuk... 
     Demokratlık... 
     İnsana saygı... 
     Güçsüzlerin hakkını savunma... 
     İlkeler. 
     Yüzde 90'ımız, bunlardan herhangi biri ya da hepsi adına, "Sezer" isminde, "olması gereken"i sezmişse, nasıl olur da hiçbir değişim ve düzelme umudu taşımayan insanlarla dolup taşarız 
     Eğer o yüzde 90'ımız, devletin zirvesinde bulunan bir insana "değer" verirken, gerçekten ondan yansıyabilen "değerler"i de benimsediğini beyan ediyorsa, müthiş bir "umut dalgası" nerede 
     Kalan yüzde 10 bir yana... 
     Ama o yüzde 90'ın "değer verdiğini" söyledikleriyle "tutarlı" olup olmadığını sorgulayabilmesiyle başlayacak herhalde umut yolculuğumuz. 
     O zaman, bir gemi ambarına sıkışan Pakistanlıları da daha iyi anlayabileceğiz muhtemelen. 
     
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
