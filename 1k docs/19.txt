<DOC>
<DOCNO> 19 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/guncel/gun02.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir sapık da İstanbul’da çıktı 
</HEADLINE>
<TEXT>

Operasyonu genişleten polis, İmamoğlu’nun chat arkadaşına da ulaştı. Gözaltına alınan 38 yaşındaki borsacının evinde çocuk pornosu materyalleri bulundu 
     İSTANBUL Milliyet 

     Bursa'da düzenlenen çocuk pornosu operasyonunda yakalanan sapık öğretmen Özgen İmamoğlu'nun ifadesinde adı geçen M. Ömer O. 38 , İstanbul'da gözaltına alındı. Özgen İmamoğlu, Ömer O.'nun kendisine internet aracılığıyla görüntüler gönderdiğini belirterek, "O da bu işi yapar. Birbirimize 'Elinde iyi mal var mı ' diye sorardık. Bana görüntüler gönderdi ama sildim" demişti. 
     Bu ifade üzerine İstanbul Asayiş Şube Müdürlüğü Ahlak Büro Amirliği ekipleri harekete geçti. Borsa işlemleriyle uğraştığı belirtilen ve "Gay Ömer" olarak tanınan Ömer O., Sarıyer'deki evinde gözaltına alındı. Gay olduğunu kabul eden Ömer O.'nun evinde yapılan aramada ABD’den getirilmiş çocuk pornosu içeren 60 DVD, 6 VCD, çok sayıda video kaset ve dergi bulundu. 
     
     Uluslararası çalışma sürüyor 
     Polis yetkilileri, olayla ilgili İstanbul'da bir başka gözaltı bulunmadığını, Cumhuriyet Savcılığı istediği takdirde O.'nun da Bursa'ya gönderileceğini belirtirken, şöyle konuştu "Çocuk pornosuna karşı, uluslararası düzeyde bir çalışma yürütülüyor. Bunların merkezi Rusya. Geçenlerde geniş çaplı bir operasyon yapıldı. Türkiye de bu çalışma grubundaydı. Gereken yapılacak." 
     



 GÜNCEL 
















</TEXT>
</DOC>
