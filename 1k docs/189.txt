<DOC>
<DOCNO> 189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/spor/spo04.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ateşten gömlek giydim’ 
</HEADLINE>
<TEXT>

Sümer, toplumu kandırmayacağını, hayalci olmayacaklarını, Trabzon’un her şeye değeceğini söyledi 
     ERGUN ATA 

     Bünyesinden başkan olarak genellikle iş adamlarını çıkaran Trabzonspor’da, bu görevi Faruk Özak’tan sonra ikinci kez bir spor adamı üstlendi. Özkan Sümer futbolculuk döneminin ardından, teknik adam olarak altı şampiyonluktan ikisine imza attığı Trabzonspor’a başkan oldu. 
     25 Aralık’taki basın toplantısında söylediği tüm sözlerin arkasında olacağını ifade eden Sümer ilk mesajını verdi "Toplumu kandırmayacağım." Yeni Başkan daha sonra şöyle devam etti 
     
     Tek adamlık yok 
     "Toplumun beklentileri bugüne kadar verilen çok iddialı sözlerle yükseltilmiş. Bu beklentilere karşılık verilememiş. Biz bunu yapmayacağız. Gücümüzü ve haddimizi bileceğiz. Elbette, hedef her zaman zirve olacak, ama önce zirveye yükselebilmek için gerekli alt yapı oluşturulacak. Hayalci olmayacağız." 
     Yönetimdeki "tek adamlık" anlayışından ayrılacakları sinyalini de veren Sümer, anlayışını şu şekilde açıkladı 
     "İşler yönetim kurulunun 30 üyesinin ortak kararıyla yürüyecek. Bundan kimsenin kuşkusu olmasın. Yönetim kurulu toplandıktan sonra şu anda kamuoyunun merakla beklediği konularla ilgili kararları alacağız. Teknik kadro ve futbolcuların tedirgin olmalarını gerektirecek bir durum söz konusu değil. Trabzonspor’da devamlılık esastır. Futbolcuların alacakları zamanında ödenecek. Giray Bulak’a istifasına rağmen birlikte çalışmayı önereceğiz." 
     12. Başkan Özkan Sümer, "para ve kaynak" konusunu da şöyle açtı 
     "Trabzonspor’u kişilere bağımlı olmaktan kurtarmak için yola çıktık. Öncelikle kaynakları harekete geçireceğiz. Bunları en verimli şekilde kullanacağız. Para sıkıntısı çekmeyeceğiz. Transfer hovardası olmayacağız. Bunları gerçekleştirdiğimizde sorun yaşamayız. Transferi gündemde olan Oktay ve Polonyalı Iwan konusundaki kararı teknik kadroyla görüşüp, vereceğiz. Ateşten gömlek giydim, bunu biliyorum. Belki harakiri yaptım. Ama Trabzonspor için her şeye değer. Kendi kendine yeten, bütçesi açık değil, fazla veren bir kulüp yapısı kurmaya çaba harcayacağız." 
     
İşte yeni yönetim      Özkan Sümer, Ahmet Ağaoğlu, Ahmet Kul, Salih Alparslan, Mustafa Bekaroğlu, Serdar Bali, Kenan Atalay, Ömer Gürsoy, Tahsin Usta, Alparslan Özdemir, Mahmut Ören, Mehmet Ongan, Nuri Günaydın, Yusuf Reha Alp, Coşkun Kahraman, Süleyman Aydoğdu, İsmet Akaydın, Orhan İlarslan, Fikret Yavuz, Bahri Köse, Ömer Sağır, Mehmet Öksüzoğlu, Yusuf Ziya Yılmaz, Ali Karahasan, Murat Saylan, Kenan Sönmez, İlhan Demirel, Hasan Ali Genç, Müminhan Bilgin, Kerim Kalafatoğlu. 
     
AĞIR FATURA Borç 16 TRİLYON      TRABZONSPOR’UN eski yönetimi, Özkan Sümer yönetimine yaklaşık 16 trilyon lira borç bıraktı. Sümer, kulüp hesaplarını avukatlardan ve maliyecilerden oluşan bir heyetle inceletecek ve buna göre hareket edecek. Acil borçların ödenmesi için yönetimden 5 milyon doların kısa sürede toplanacağı, göğüs reklamının ise 1.5 milyon dolara ikinci yarı başlamadan satılacağı bildirildi. 
     
BORÇLAR M.Ali Yılmaz 10.870.149 Dolar Hikmet Onur 23 milyar 644 milyon L.Sofya Yanchev için 2.5 milyon Mark Antalya Zafer için 900 bin Dolar G.Antep Erhan Namlı için 500 bin Dolar Samsun Güngör için 1.5 milyon Dolar Tromso Lange için 2.3 milyon Mark Genel transfer 2.5 trilyon lira Maç başı 1.7 trilyon lira Prim 300 milyar      
     
Yılmaz’dan mesaj Minareyi çalan kılıfını hazırlar      TRABZONSPOR eski Başkanı M.Ali Yılmaz, Özkan Sümer’in seçimi kazanmasıyla ilgili yaptığı değerlendirmede, "Genel Kurul doğru olanı yapmıştır" dedi. Yılmaz, Sümer’in adaylığının ardından kimseyle yarışmayacağını söylediğini hatırlattı, "Ancak arkadaşlar, taraftarın isteği doğrultusunda, beni de listeye alarak, seçime girdiler" dedi. M.Ali Yılmaz, futbolcuların Trabzon sevgisiyle yollarına devam etmeleri gerektiğini bildirdi. 
     YILMAZ, alacakları konusunda da "Yeni yönetim, icraatlarımızı beğenmediği için göreve geldi. Herhalde önlemlerini almışlardır. Minareyi çalan, kılıfını hazırlar. Benim parama tenezzül edeceklerini sanmıyorum. Öncelikle alacağımı ödeyeceklerini tahmin ediyorum" diye konuştu. M.Ali Yılmaz, Giray Bulak’ın istifasını da "Centilmenlik, yani kendine yakışanı, yaptı. Kendisiyle son derece uyumluyduk" diye değerlendirdi. 
     
Beklenen oldu BULAK İstifa etti      TRABZONSPOR’DA, Teknik Direktör Giray Bulak dün yardımcılarıyla birlikte istifa etti. Mehmet Birinci, Temel Barutçu, Kaleci Antrenörü Bilal Çetinkaya ve Alt Yapı sorumlusu Mustafa Akçay’la basın toplantısı düzenleyen Bulak, "Yeni yönetimin önünü açmak için istifa kararı aldık. Özkan Sümer’le görüşmedim. Çalışmamı isterse evet’ demem. İstifa tek taraflıdır. Yeni teknik kadronun başarılı olmasını arzuluyorum" diye konuştu. 
     GEÇEN yıl 1 Ocak’ta başladığı görevinden 1 Ocak 2001’de ayrılan Bulak, "Son altı aydır maaş alamadım. Temennim yönetimin hak edişleri ödemesidir. Ancak ısrarcı olmayız. Para için Trabzonsporlu olmadık" dedi. Genç hocanın alacağının 100 milyar lira civarında olduğu öğrenildi. Başkan Özkan Sümer’in, Bulak’ın yerine Sadi Tekelioğlu ile el sıkıştığı, yardımcılarının ise İhsan Derelioğlu, Fethi Türkoğlu ve Ahmet Özen’den oluşacağı bildirildi. 
     


 SPOR 
























</TEXT>
</DOC>
