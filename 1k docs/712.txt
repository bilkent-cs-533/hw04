<DOC>
<DOCNO> 712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yasam/yas19.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Benden uyarması 
</HEADLINE>
<TEXT>

     Acil HAT HAYRİ KÖKLÜ 

     Arşivime bakıp vatandaşlardan gelen şikayetlere şöyle bir göz attım. En yoğun yaşanan sorunların başında otopark geliyor. Artık bırakın caddeleri, sokaklar bile otomobilden geçilmez olmuş. Gerçekten de insanı ürküten bir durum. Hastanız olsa, çağırdığınız ambulans kapınızın önüne gelemeyecek Yanıyorum’ diye feryat etseniz itfaiye imdanınıza yetişemeyecek. Allah korusun ya deprem olursa Enkazdan yaralı kurtulan, yardım gelene kadar ruhunu teslim eder. 
     
     Kazılmaktan köstebek yuvasına dönen yollar diğer bir sorun. Eline kazmayı alan bilmem ne çalışması var deyip, sallıyor. Kuru havada toz, yağışta çamur deryası. Daha birkaç gün önce yollara dökülen siyah boya yetkililer buna asfalt diyor uçup gidiyor. Sürücüler çukurlardan kaçacağım diye kazalarla burun buruna geliyor... 
     
     Yolcu kapma yarışına giren minibüsler, kurallara uymayan halk otobüsleri ve öfkeli İETT şoförlerine bir de acemi sürücüler eklenince, insanın evden çıkarken aile bireyleriyle helalleşeceği geliyor aklına. Gitmek var, dönmek yok misali. Sağ salim akşam evine dönmeyi başaranlar ise savaştan çıkmış gibi. Rezalet bir durum yani 
     
     Kaçak yapılaşma, kesilen sular, yanmayan sokak lambaları, çevre katliamları ve son olarak da çıldırtan mükerrer elektrik faturaları... Telefona sarılan vatandaş, "Biz oy verdik, vergi ödüyoruz kardeşim. Hesap versinler" diyerek basıyor isyanı. Evet sayın yetkililer, işte manzara bu. Varın gerisini siz düşünün... 
     


 YAŞAM 
































</TEXT>
</DOC>
