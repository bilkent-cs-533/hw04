<DOC>
<DOCNO> 835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/guncel/gun07.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk’ten Savaş’a Takdir hakkı 
</HEADLINE>
<TEXT>

     Ankara Milliyet 

     Cumhurbaşkanlığı Basın Sözcüsü ve Metin Yalman, "Yargıtay Cumhuriyet Başsavcılığı’na Vural Savaş’ın atanmaması konusunda Sayın Cumhurbaşkanı takdir hakkını kullanmıştır. Sanırım bu hakkın tartışması olmamalıdır" dedi. Yalman, Çankaya Köşkü’ndeki yeni yıl resepsiyonunun da 16 - 17 Ocak’ta yapılacağını kaydetti. 
     Yalman, dünkü haftalık bilgilendirme toplantısında Savaş’ın Ahmet Necdet Sezer’e veda ziyaretinde bulunmayacağını açıklamasına ilişkin bir soruyu yanıtlarken, "Yargıtay Cumhuriyet Başsavcılığı atamasıyla ilgili değerlendirmeyi kendisine sormadık" diye konuştu. 
     Şişli Emniyet Müdürlüğü’ne saldırı başta olmak üzere son dönemdeki olaylara ilişkin Sezer’in değerlendirmesinin sorulması üzerine Yalman şunları söyledi 
     "Sayın Sezer, bu şiddet olaylarını nefretle kınamıştır. Olay sırasında hayatını kaybeden şehide Allah’tan rahmet, ailesine ve yakınlarına da başsağlığı dilemiştir. 
     
Başbakan’a veda etti      Görev süresi 19 Ocak’ta dolacak olan Yargıtay Cumhuriyet Başsavcısı Vural Savaş, Cumhurbaşkanı’na veda ziyaretinde bulunmayacağını söyledi. Savaş, Başbakanlığa gelerek, görev süresinin dolması nedeniyle Başbakan Bülent Ecevit’e veda ziyaretinde bulundu. 30 dakika süren görüşmeden sonra Başbakanlık’tan ayrılan Vural Savaş, gazetecilere, "Sadece bir veda ziyaretiydi" dedi. Savaş, bir gazetecinin, "Cumhurbaşkanı Ahmet Necdet Sezer ile görüşücek misiniz " sorusuna, "Hayır görüşmeyeceğim" yanıtını verdi. 
     


 GÜNCEL 
























</TEXT>
</DOC>
