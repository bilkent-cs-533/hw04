<DOC>
<DOCNO> 298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/guncel/gun05.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AĞCA’YA YEŞİL IŞIK 
</HEADLINE>
<TEXT>

Başsavcılık "Ağca af yasasından yararlanabilir " 
     ERSAN ATAR Ankara 

     Mehmet Ali Ağca'nın aftan yararlanıp yararlanmayacağı tartışmaları yargıyı böldü. Kartal Cumhuriyet Başsavcılığı, Ağca'nın yasadan yararlanamayacağı sonucuna varan Kartal 2. Ağır Ceza Mahkemesi'ne "Sanık yasadan yararlanabilir" gerekçesiyle itiraz etti. Başsavcılık, itiraz yazısında şu görüşleri savundu 
     
İşte itiraz gerekçesi      "Sanık, 1991'de çıkarılan Terörle Mücadele Yasası'ndan yararlanmıştır. Ancak, Şartla Salıverme Yasası'ndan yararlanamayacak olanlarda, daha önce şartla salıvermeden yararlandıktan sonra suç işleme şartı aranmaktadır. Oysa, sanığın yargılanan suçlarının tarihi 1991'den öncedir. Bu nedenle yasadan yararlanır." 
     
Söz Ağır Ceza’da      Kartal Cumhuriyet Başsavcılığı'nın itirazını, Ceza Muhakemeleri Usulü Yasası'na göre Kartal 1. Ağır Ceza Mahkemesi verecek. 
     1. Ağır Ceza, Başsavcılığın görüşünü benimserse Ağca'nın tahliyesine karar verilecek. 1. Ağır Ceza, 2. Ağır Ceza ile aynı yorumu yaparsa son sözü Yargıtay söyleyecek. Ağca’nın avukatı Şevket Can Özbay da Ağır Ceza Mahkemesi’nin kararını inceledikten sonra itiraz edecek. 
     


 GÜNCEL 






















</TEXT>
</DOC>
