<DOC>
<DOCNO> 14 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/ekonomi/eko07a.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB Doğan Holding ile ilgili soruşturma yok 
</HEADLINE>
<TEXT>

İMKB Başkanı Osman Birsen, Yapılan soruşturmanın Doğan Grubu ile herhangi bir ilgisi yoktur’ dedi 
     EKONOMİ SERVİSİ 

     İstanbul Menkul Kıymetler Borsası İMKB Başkanı Osman Birsen, Aydın Doğan ve Doğan Holding ile ilgili herhangi bir soruşturmanın söz konusu olmadığını açıkladı. 
     Dün bir gazetede bu konuda yer alan haberi yalanlayan Birsen, "İMKB bir kişi veya kuruluş hakkında soruşturma açtığı zaman bunu ona bir yazı ile bildirir. Doğan Hoding için yazılmış böyle bir yazı yoktur. Dolayısıyla Aydın Doğan ve Doğan Holding’le ilgili bir soruşturma söz konusu değildir. Yapılan soruşturmanın Doğan Grubu ile herhangi bir ilgisi yoktur" dedi. 
     
     Haber gerçekdışı 
     Öte yandan, Doğan Holding Genel Koordinatörü İmre Barmanbek de dün İMKB’ye bir yazı yazarak şu açıklamayı yaptı 
     "28 Aralık 2001 tarihli bir gazetede "Doğan Holding’e büyük soruşturma" başlığı ile verilen haber, özellikle başlığı yönünden yanlış, yanıltmaya ve aldatmaya yönelik niteliktedir. Söz konusu haberde yer alan soruşturma, grubumuz ve mensuplarıyla ilgili olmayıp, şirketimiz hisselerinde işlem yapan İMKB yatırımcılarıyla ilgilidir." 
     Doğan Grubu, bu yalan yayın ile yatırımcıları yanıltmaya çalışan söz konusu gazete hakkında hukuki işlemleri başlattığını da açıkladı. 
     



 EKONOMİ 


















</TEXT>
</DOC>
