<DOC>
<DOCNO> 249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sontur02.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatrocu ile karısına Beşiktaş Çarşısı'nda dayak 
</HEADLINE>
<TEXT>

     Tiyatro sanatçısı Baykal Kent, Beşiktaş'ta kimliği belirsiz kişilerce dövüldü. 
     Eşi Semiha Kent ile Barbaros Bulvarı'ndaki ''Seven Eleven''dan sabah saatlerinde çıkan Baykal Kent'e, kimliği henüz belirlenemeyen 3 kişi tarafından sözlü saldırıda bulunuldu. 
     Sanatçı Kent'e yumruk atarak yere de düşüren saldırganlar, eşine yardım etmeye çalışan Semiha Kent'i de tartakladılar. Başına darbe alan ve vücudunda eziklikler oluşan Baykal Kent, olay yerine gelen bir ambulansla Şişli Etfal Hastanesi'ne kaldırılarak tedavi altına alındı. 
     Emniyet yetkilileri, olaydan sonra yakalanarak gözlem altına alınan 3 saldırganın sorgusuna başlandığını bildirdiler. 




</TEXT>
</DOC>
