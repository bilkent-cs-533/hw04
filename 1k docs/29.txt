<DOC>
<DOCNO> 29 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/siyaset/asiy.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk Raporlardaki bürokratlar soruşturulsun 
</HEADLINE>
<TEXT>
Bakanlar gereğini yapsın 
Cumhurbaşkanlığı, raporlara rağmen kamu görevlileri için soruşturma izni vermeyen devlet bakanlarını eleştirdi 
     ANKARA Milliyet 

     Cumhurbaşkanı Ahmet Necdet Sezer, Cumhurbaşkanlığı’na bağlı Devlet Denetleme Kurulu’nun DDK yetki alanı içindeki çalışmalarını düzenli olarak sürdürüp sonuçlandırdığına dikkat çekerek, "Ancak hazırlanan raporların gereği zamanında yerine getirilmiyor" uyarısında bulundu. Cumhurbaşkanlığı Dışışleri Başdanışmanı Tacan İldem, haftalık bilgilendirme toplantısında, DDK’nın sonuçlandırdığı ve Başbakanlık’a gönderilen 13 raporda adı geçen kamu görevlileri hakkında soruşturma açılması gerektiğini, ancak ilgili devlet bakanlarının soruşturma için izin vermediğini söyledi. DDK’ya bugüne kadar 10 konuda araştırma ve denetleme görevi verildiğini belirten İldem, sekiz raporun Başbakanlık’a gönderildiğini bildirerek, şunları kaydetti 
     "40 tevdi raporu Başbakanlık ve savcılıklara gönderilmiştir. Dokuz tevdi raporu şartla salıvermeye ilişkin yasa uyarınca erteleme kapsamına girdiği için herhangi bir işlem görmemiştir. Bir rapor hakkında, Bankacılık Düzenleme ve Denetleme Kurumu’nun suçun unsurları oluşmadığı gerekçesiyle savcılığa başvurmaması üzerine takipsizlik kararı verilmiştir." 
     
250 milyarlık evi maaşımla aldım      Cumhurbaşkanı Ahmet Necdet Sezer, Ankara Gölbaşı’nda 250 milyar liraya satın aldığı havuzlu villayı, kendisi ve eşinin uzun memuriyet yılları boyunca biriktirdiği paralarla edindiklerini açıkladı. Sezer’in Anayasa Mahkemesi Başkanlığı dahil olmak üzere devletin çeşitli kademelerinde 40 yıl hizmet verdiğinin bilindiğini belirten İldem, Semra Sezer’in de memuriyette uzun hizmeti bulunduğunu anımsattı. Sezer’in memuriyeti süresince düzenli mal beyanında bulunduğuna dikkat çeken İldem, "Sezer ailesinin şahsi birikimleriyle satın alınmış gayrimenkul konusunda bazı basın organlarında yer almış yorumlar hakkında bir değerlendirme yapmanın gereksiz olduğunu düşünüyoruz" diye konuştu. 
     İldem, her yeni yılda Çankaya Köşkü’nde düzenlenen yılbaşı resepsiyonunun da tasarruf amacıyla Sezer’in talimatıyla iptal edildiğini söyledi. 
     



 SİYASET 













</TEXT>
</DOC>
