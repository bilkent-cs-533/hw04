<DOC>
<DOCNO> 735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yazar/theper.html </URL>
<DATE> 2001/01/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ortak çaba gösterin 
</HEADLINE>
<TEXT>

İşyerini üç yıllığına kiraya vermiştim, şimdi üç yıl doluyor. Sözünü ettiğim bu yeri kiraya verirken tahliye taahhüdü almıştım. Ancak ne varki kiracım, burada bir yıl daha oturmayi talep ediyor. Açıkcası ben de bir yıl daha oturmasında herhangi bir sakınca gördüğümü söyleyemem. Bu durumda, bir kere daha tahliye taahhüdü almanın yararı olur mu, bunun geçerliliği nedir 
Y.Y. - Kayseri 

     Tahliye taahhüdü yasal tahliye nedenleri arasındadır. Tahliye taahhüdü kiracı aleyhine tehdit unsuru olarak kullanmak amacı ile alınırsa geçersizdir. Dolayısı ile bundan bir süre önce Yargıtay kararlarında birden fazla tahliye taahhüdü alınmasını kiracı aleyhine tehdit unsuru olarak görmekteydi. Kiracı tahliye istendiğinde daha önceki yıllara ait tahliye taahhüdünün bulunduğunu ispat ettiğinde tahliye talebi redd olunuyordu. Sonra görüş değişti, artık tek başına birden fazla tahliye taahhüdünün varlığı tehdit unsuru olarak kabul edilmiyor. 
     
     İspatı gerekiyor 
     Böyle bir durumda tahliye taahhüdünün kira artırımı için veya benzeri nedenlerle kullanmak amacına yönelik alındığının ispatı gerekiyor. Yani iki yıl üst üste alınmış tahliye taahhüdü hemen geçersiz olarak kabul edilmiyor da olayın iç yüzü araştırılıyor. Dolayısı ile kullanılacak delillere ve hakimin kanaatine bağlı olarak hüküm ifade edebiliyor da, etmeyebiliyor da. Sizin bir yıl sonra için anlaşmanız kesin ve iyi niyetli ise şunu da yapabilirsiniz. Biliyorsunuz tahliye taahhüdünün işleme konulabilmesi süreye bağlı, bu süre tahliyenin taahhüt edildiği tarihten itibaren bir ay. 
     Bu bir ay içinde siz tahliye taahhüdünü işleme koyun, kiracı icra dosyasında tahliyeyi kabul etsin ve sizden kendisine uygun bir süre mehil talep etsin, siz de kabul edin. Bu halde ikinizin de isteği yerine gelmiş olur, iki ayrı tahliye taahhüdüne de gerek kalmaz. 
     
     





CHP... 


Hapishane üzerine 


Ekonomide 2001 


Ufak tefek üç ameliyat 


Fazilet'te Yenilikçiler'in yol haritası... 


"Hak" ve "yüz" 


Bağırta bağırta iniyor 


Baykal, Ecevit ve Roosevelt 


Matematik öğretmenleri 


Motivasyon .. 


Patlama raporu güven vermiyor 


Kesin karar zamanı... 


Güven tazeleme günü 


Enflasyon ve insaf 


Çiller'in kaygısı 


Bir oğul anasını, bir oğul babasını... 


Ortak çaba gösterin 


İstikrar politikasında ısrar’, reçete’de ayar’ gerek 


Zihnali dosyasında ayak sürüyorlar 


</TEXT>
</DOC>
