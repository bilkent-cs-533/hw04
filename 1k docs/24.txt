<DOC>
<DOCNO> 24 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/guncel/gun10.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Afet radarımız 2003’te devrede 
</HEADLINE>
<TEXT>

     ANKARA Milliyet 

     Afete neden olan şiddetli yağış ve fırtınalar ile böcek istilasının önceden saptamasını yapabilen üç meteorolojik radar kurulacak. Maliyeti 12 milyon dolar olarak hesaplanan proje, 2003 yılında hayata geçirilecek. Taşkın ihbarı çalışmalarını desteklemek, kuvvetli yer rüzgarlarını tespit etmek, hidrolojik ve klimatolojik bilgi sağlamak amacıyla 3 meteorolojik radarın satın alınıp kurulmasına ilişkin projenin imza töreni yapıldı. 
     
     Şimdilik üç ilde 
     Devlet Bakanı Ramazan Mirzaoğlu, radar sistemiyle ilgili olarak "Yağmurları, sel - dolu felaketlerini, fırtınayı, hatta böcek istilasını önceden duyurabileceğiz" dedi. Radarların İstanbul, Zonguldak ve Balıkesir’e kurulacağını vurgulayan Mirzaoğlu, Dünya Bankası ile yapılan anlaşma doğrultusunda Türkiye’nin tüm bölgelerine zaman içerisinde radar konuşlandırılacağını kaydetti. 
     



 GÜNCEL 
















</TEXT>
</DOC>
