<DOC>
<DOCNO> 340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/spor/spo06.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbola genel af 
</HEADLINE>
<TEXT>

Cavcav, kart ve doping cezalarının kaldırılmasını istedi. Ulusoy olumlu yanıt verdi 
     CEMAL ERSEN 

     AF yasasından yararlanan binlerce mahkumun şartlı salıverilmesinin ardından, futbolda da kapsamlı bir af gündeme girdi. Kulüpler Birliği başkanı İlhan Cavcav’ın önderliğinde, sarı, kırmızı kart cezalıları, doping, centilmenliğe aykırı davranışlar gibi konularda ligin ikinci yarısında genel bir af sağlanması için çalışmalara başlandı. Cavcav, federasyon başkanı Haluk Ulusoy’a dün konuyu iletti ve ikinci yarı öncesi af konusunun açıklığa kavuşturulmasını istedi. 
     CAVCAV’ın görüşüne olumlu yanıt veren Ulusoy, konunun detaylarıyla incelenmesi için federasyon hukuk kuruluna çalışma yapılması talimatını iletti. Söz konusu af kapsamına yüzkızartıcı suçlar hariç sarı, kırmızı kart cezalarının kaldırılması, ilk yarıda dört sarı kart sınırına gelen futbolcuların affedilmesi konularının alınabileceği öğrenildi. Doping cezası alan futbolcuların bir defaya mahsus cezalarında indirime gidilmesinin de af kapsamına alınacağı belirtildi. 
     CEZALI oyuncu oynattığı için hükmen yenik ilan edilen Kocaelispor’un Tahkim kuruluna yaptığı itirazın da af kapsamında değerlendirilmesi teklifinde bulunulduğu, ancak Samsunspor kulübünün bu olaya kesinlikle karşı çıktığı kaydedildi. Affın ikinci yarı öncesi çıkması halinde 150 sarı kart cezalısı futbolcunun, 20 kırmızı kart cezalısı oyuncunun, yine aynı sayıda teknik adamın teknik alanı ihlal suçu işleyen lige cezasız olarak başlayabilecekleri vurgulandı. 
     
Dopingciler de yararlanacak      FUTBOLDA gündeme gelen genel affın çıkması halinde bu sezon doping yaptıkları saptanan Adanasporlu Timur ile Yimpaş Yozgatsporlu Cem’e de bir defaya mahsus indirim gelecek. Altı ay ceza alan Cem’in affedilmesi, iki yıl hak mahrumiyeti alan Timur’un cezasının ise altı aya indirilmesi söz konusu olacak. Ayrıca, geçen sezondan doping cezasına çarptırılan dört futbolcuya da ikinci yarıda af gelebileceği kaydedildi. 
     
En k rlı Fener      GENEL aftan en kazançlı çıkacak takım Fenerbahçe olacak. Sarı - Lacivertliler’de Balic, Andersson, Mustafa Doğan ve Yusuf’un üçer sarı kartı bulunuyor. Galatasaray’da B.Bülent, Beşiktaş’ta da Ahmet Dursun, Nihat ve Ümit üçer sarı kartla ceza sınırında yer alıyor. 
     


 SPOR 




























</TEXT>
</DOC>
