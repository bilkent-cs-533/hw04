<DOC>
<DOCNO> 256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sontur09.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşine kızdı, baldızını öldürdü 
</HEADLINE>
<TEXT>

     Tekirdağ'ın Çerkezköy ilçesinde bir kişi, ayrılmak isteyen eşine gözdağı vermek için baldızını tabancayla öldürdü. 
     Alınan bilgiye göre, Ali Çalışkan 30 , eşi Emine Çalışkan'ın kendisinden boşanmak istemesi üzerine, eşine gözdağı vermek için bir plan yaptı. Olaydan 10 gün önce işe giden baldızı Gülden Karataş'ı 19 , kendisine yardımcı olan 3 arkadaşıyla birlikte kaçıran Çalışkan, baldızını tabancayla öldürdükten sonra, Çerkezköy-Çorlu yolu üzerindeki Gaziosmanpaşa Viyadüğü altındaki dereye attı. 
     Ailesinin başvurusu üzerine 10 gündür polis tarafından aranan Karataş'ın cesedi, vatandaşlar tarafından bulundu. Polis tarafından yapılan çalışma sonrası, olayla ilgisi olabileceği belirlenen enişte Ali Çalışkan, İstanbul Soğanlık'ta yakalanarak, Çerkezköy'e getirildi. Poliste, suçunu kabul eden Çalışkan baldızını kendisinden ayrılmak isteyen eşine gözdağı vermek için öldürdüğünü söylediği bildirildi. 




</TEXT>
</DOC>
