<DOC>
<DOCNO> 594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/son/sonspo02.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Karhan idmana çıktı 
</HEADLINE>
<TEXT>

     Beşiktaş, ligin ikinci yarı hazırlıklarını sabah yaptığı idmanla sürdürdü. 
     Fulya Tesisleri'nde, Teknik Direktör Nevio Scala yönetiminde gerçekleştirilen ve yaklaşık 1,5 saat süren idmanda siyah-beyazlı takımın futbolcularına saha içinde çeşitli testler uygulandı. 
     Gruplar halinde kan örnekleri alınan ve nabız yoklaması yapılan futbolcular, daha sonra efor testlerinden geçti ve pas çalışması yaptı. 
     İdmanda, dünkü çalışmaya geç kaldığı için katılamayan Karhan da yer alırken, sakatlıkları bulunan Halilagiç ve Ayhan, takımdan ayrı çalıştı. Milli takım kampında bulunan Shorunmu ise idmanda yer almadı. Bu arada, Teknik Direktör Nevio Scala, hakkında çeşitli spekülasyonlar yapılan kaptan Mehmet'le idman bitiminde saha içinde kısa bir süre görüştü. Beşiktaş, hazırlıklarını öğleden sonra Belgrad Ormanları'nda kros çalışmasıyla sürdürecek. 




</TEXT>
</DOC>
