<DOC>
<DOCNO> 807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/dunya/dun02.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail’le bahar havası 
</HEADLINE>
<TEXT>

     UTKU ÇAKIRÖZER Ankara 

     Ankara, Ortadoğu’daki gerginlik üzerine geçici olarak dondurduğu İsrail ile askeri ilişkilere yeniden ivme kazandırıyor. Genelkurmay Başkanlığı, İsrail ve ABD ile ortak 14-18 Ocak tarihleri arasında askeri tatbikat kararını açıklarken, Milli Savunma Bakanlığı da Şubat ayı başında İsrail ile 500 milyon dolarlık tank modernizasyon anlaşması imzalamaya hazırlanıyor. Geçen yıldan 2001’e sarkan Hava ve Deniz Kuvvetleri Komutanlarının Tel Aviv, İsrail Genelkurmay Başkanı’nın da Ankara ziyaretleri ise ilkbahar aylarını bekleyecek. 
     
Tank ihalesi      Savunma Sanayi Müsteşarlığı ile İsrail’in IMI firması arasında TSK envanterindeki M - 60 tanklarının modernizasyonuna ilişkin 6 aydır sessiz sedasız yürütülen müzakereler son aşamaya geldi. İsrail şirketi, Milli Savunma Bakanı Sabahattin Çakmakoğlu’nun seçim bölgesi de olan Kayseri’deki askeri tesislerde atış kontrol sistemi ve top takacağı tankların zırh korumasını artırıp, motorunu yenileyecek. Bu konudaki ihale Şubat ayında sonuçlanacak. 
     


 DÜNYA 











</TEXT>
</DOC>
