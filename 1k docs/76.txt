<DOC>
<DOCNO> 76 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/yazar/sazak.html </URL>
<DATE> 2001/12/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Umutların inşa yılı 
</HEADLINE>
<TEXT>

     Sonuna yaklaştığımız 2001, dünyada ve Türkiye'de Nostradamus'un kehanetlerinde bile öngörülmeyen "felaketler yılı" oldu. 
     11 Eylül'de ABD'de yaşanan 'kıyamet saldırıları' iki yıl önceki milenyum iyimserliğinin erken bir finali gibiydi. 
     Yüzüklerin Efendisi filmindekine benzer şekilde dünyanın pek çok köşesi gibi Times Meydanı'nı aydınlatan havai fişekler, iki yıl sonra canavar uçaklara dönüşüp İkiz Kuleler'i vurdu. 
     J.R.R Tolkien'in 20. yüzyılda yaşanan "iki dünya savaşı"nın etkisiyle kaleme aldığı "Yüzüklerin Efendisi"ni Yeni Zelanda'da filme çekerken, yönetmen Peter Jackson 11 Eylül felaketini herhalde aklından bile geçirmemişti. 
     Ancak 'karanlıkların efendisi Lord Sauron' 11 Eylül'de öylesine inanılmaz bir şiddet eylemiyle canlandı ki, şimdi filmin yönetmeni Tolkien'in üçlemesinin ikinci filmini 'İkiz kule' adıyla gösterime sunmakta zorlanıyor. 
     Yüzüklerin Efendisi'nin 2001 sonunda vizyona girmesi bile 'yılın anlam' ve önemine uygun düşüyor 
     2001'e ilişkin en yaygın duygu bu hafta sonunu 'kazasız belasız' tamamlayıp, 'felaketler yılını uğurlama' çabası olsa gerek. 
     Yılbaşında 'kafayı bulma' eğiliminin hayli yüksek olacağını tahmin edebiliyoruz. Yıl boyunca aksaklığını çekmediğimiz 'televole' gecelerine karşın, 31 Aralık'ta 'eğlence' patlaması yaşanabilir 
     Kuşkusuz tüm sorunları, kötülükleri bir takvim yılına indirgemek doğru olmaz. 2001 nihayet birikmiş, ertelenmiş krizlerin bunalıma dönüştüğü bir sürecin sonucudur. 
     Türkiye, ekonomide 1990'ların "sıcak paraya ve borç sarmalına" dayalı üretimden kopuk büyümenin 'saadet dönemi'nin bedelini 2000 - 2001'deki iki büyük krizde ödedi. 
     Yolsuzluklar ve hortumlamalar, siyaseti ve sosyal yapıyı çürüttü. 
     Ne yazık ki fatura bu dönemin sorumlusu yönetici kadrolar yerine bu gidişi görmekle birlikte "değiştirme gücü" olmayan insanlara çıktı. 1 milyonu aşkın kişi işinden oldu. Reel sektör küçüldü, fabrikalar, işyerleri kapandı, esnaf, çiftçi kaybetti. Sadece bankacılık sektöründe 30 bin beyaz yakalı işsiz kaldı. Onca banka battıktan ve çalışanlar ortada kaldıktan sonra Derviş'in isteğiyle bundan sonra zora girecekler açısından Hazine 7 katrilyonluk bir fonla 'kurtarma operasyonu'na girişiyor. IMF böyle istiyormuş 
     Bakalım 2002 umutların yeniden inşa edileceği bir yıl olacak mı 
     11 Eylül'ün dış ilişkilerde yeni fırsatlar yarattığı bir gerçek. 
     Arjantin'deki 'sosyal patlama' Türkiye'de yaşanmadıysa 11 Eylül sayesindedir. 
     Önümüzde bir başka tarihi fırsat var AB üyeliğinde 2002 takvimi belirleyici olacak. Beklenti 2002 sonunda müzakerelere geçilmesidir. 
     Yapısal reformların TBMM'den geçirilmesi, demokratikleşmenin hızlandırılması halinde yaşanan tüm olumsuzluklara karşın Türkiye'nin birinci sınıf ülkeler ligindeki iddiasını geliştirecektir. 
     2002'ye iyimser duygularla hazırlanıyoruz. 
     
     







Yeni yıl, iyi yıl 


Cereyan çarpar 


Avrupa'nın teröristi 


Siyaset 2002'de yeni yüzler... 


Mutluluğun Tibet sırrı 


Peki bu fıkralar kimin .. 


İzmir üniversite kenti oluyor 


2001'de dış politika 


Neden doğru insana aşık olamıyoruz 


Roman başka gerçek başka... 


Umutların inşa yılı 


Bankaların sermaye yeterlilik yasası kırpılıp kuşa döndü 


İzah zor, işler karıştı 


Afganistan'a bu, düşkünlük de ne 


2002’de iş ve ekmek yine aslanın ağzında 


</TEXT>
</DOC>
