<DOC>
<DOCNO> 168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/siyaset/asiy.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"Herkes slogan atabilir Hatta polis bile" 
</HEADLINE>
<TEXT>
Polis suç işleyip ülkücülere atıyor 
Kızılay’da F tipi protestocularına bozkurt işareti yaparak saldıranlara "ülkücüler ucuz işi sever" diyen Emniyet Müdürü İskender’e Ülkü Ocakları Başkanı Kaya böyle cevap verdi 
     BELMA AKÇURA İstanbul 

     Ülkü Ocakları Genel Başkanı Atilla Kaya, Ankara’da F tipi cezaevlerini protesto edenlere bozkurt işareti yaparak saldıranların ülkücüler olmadığını söyledi. Kaya, olayı "Ülkücüler ucuz işi sever" sözleriyle değerlendiren Ankara Emniyet Müdürü Kemal İskender’e tepki göstererek, "Kendileri yapıyor, sonra da suçu bize atıyorlar" dedi. 
     MHP Disiplin Kurulu’na sevk edilen ve savunması alınan İçel Milletvekili Ali Güngör’ün ülkücüleri temsil etmediğini belirten Kaya, partinin anketiyle ilgili olarak, "Bu siteyi bozkurtlar hazırlamış. Onların içinde MHP Türkçülükten vazgeçti mi ’ sorusuna yüzde 40’ı hayır diyorsa, bu olumlu gelişmedir. Çünkü onların yüzde yüzü MHP’ye karşı insanlardır" yorumunu yaptı. 
     
Anket karmaşası      Büyük Kurultay’da Ülkü Ocakları adına anket formu dağıttıklarını, ancak içinde bu tür soruların olmadığını söyleyen Kaya şöyle konuştu 
     "Türk milliyetçiliği kurumlaşmaya başladığı andan itibaren, içinde çok az sayıda da olsa kendisini Türkçü’ olarak nitelendiren, İslam’a kayıtsız, biraz da ırkçı diyebileceğimiz anlayışlar doğmuştur. Onlar Başbuğ’u suçlamışlardır. Zeytinburnu’nda öldürülen gencin cenazesinde ülkücüler Dişe diş, kana kan, intikam’ şeklinde slogan atmışlar. Polis yürüyüşünde de polisler attı." 
     
Gençler harcanmasın      Cenazede ülkücü gençlere "Biz bu oyunu daha önce görmüştük" diyerek seslendiğini belirten Kaya şunları söyledi 
     "Sağcısı solcusu, bu ülkeye çok büyük hizmetler verecek genç insanlar harcandı. Yeniden bu gençler harcanmasın. Cenazede de söyledim. İçinize girip arkadaşımızın intikamını alalım şeklinde sizi tahrik edip yönlendirmek isteyenler olabilir. Onları tespit edin ve teşhir edin. Bunlar ajan provokatördür’ dedim." 
     


 SİYASET 
















</TEXT>
</DOC>
