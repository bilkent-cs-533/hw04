<DOC>
<DOCNO> 135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/dunya/dun01.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlığımı kullandım’ 
</HEADLINE>
<TEXT>

Albright İşimi yaparken flört ederim 
     DIŞ Haberler ServİSİ 

     20 Ocak’ta görev süresi dolacak olan Başkan Bill Clinton’ın kabinesinde ABD’nin ilk kadın Dışişleri Bakanı olarak görev yapan Madeleine Albright, kadın olmanın "ABD diplomasisindeki en üst düzey yetkili sıfatıyla işini yapmasında bazı avantajlar sağladığını" itiraf etti. 
     Giderayak ABC televizyonuna açıklamalarda bulunan Albright "Kadın olmak birçok bakımdan avantajlı. Örneğin, çok acı gerçekleri açık açık söyleyebiliyorum ama bunu karşımdakini kırmayacak biçimde ifade ediyorum" diye konuştu. 
     
Yanağımdan öperler      İşi ve cinselliği arasındaki ilişki konusunda samimi itiraflarda bulunan ABD Dışişleri Bakanı, "Kadın olmaktan çok mutluyum, işimi yaparken biraz flört ederim. Bu nedenle yabancı dışişleri bakanları bana çiçek gönderip, iki yanağımdan öpmekten çekinmezler" dedi. 
     Madeleine Albright, bir süre önce Brüksel’deki NATO Dışişleri Bakanları toplantısında Dışişleri Bakanı İsmail Cem ile samimi bir şekilde görüşmüşlerdi. İkili, objektifler önünde el ele, samimi pozlar vermekten kaçınmamıştı. Albright ayrıca tarihi Kuzey Kore gezisi sırasında da, Koreli liderlerle sıcak yakınlaşmalar çağrıştıran görüşmeler yapmıştı. 
     


 DÜNYA 













</TEXT>
</DOC>
