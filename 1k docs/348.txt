<DOC>
<DOCNO> 348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yasam/ayas.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutlamalarda can kaybı rekor kırdı 
</HEADLINE>
<TEXT>
Yeni yıl kurbanları 
Dünyanın dört yanındaki çılgın 2001 kutlamalarının bilançosu korkunç Çoğu havai fişek ve şampanya mantarı kurbanı 200 ölü, 2 bin yaralı 
     DIŞ HABERLER SERVİSİ 

     Dünyanın belli başlı kentlerinin yetkilileri, çılgıncasına kutlanan 2001 yılbaşısının kanlı bilançosunu açıkladı. 
     Bu açıklamalardan anlaşıldığı kadarıyla, 2001’e girerken en çok kayıbı Latin Amerika ülkeleri verdi. 
     
Avrupa’da İtalya      Sadece Arjantin’de yaklaşık 940 kişi havai fişek ve patlayan şampanya mantarlarından yaralandı. Arjantin resmi haber ajansı Telam, birkaç kişinin parmaklarının, fişeklerin ellerinde patlaması sonucu kesildiğini, bazı kişilerin gözlerinden yaralandığını, bazılarının ise ciddi yanıkları bulunduğunu duyurdu. Şili’de yeni yıl kutlamaları çerçevesinde yapılan havai fişek gösterisi sırasında da 2 kişi öldü, 63 kişi de yaralandı. 
     Avrupa’da ise başı İtalya ve Hollan’da çekti. İtalya’da 4 kişi öldü, çoğu havai fişek yüzünden 800’den fazla kişi yaralandı. Hollanda’nın Volendam kasabası ise yeni yılın ilk faciasını yaşadı. Bir diskotekte yılbaşı gecesi çıkan yangında ölenlerin sayısı 9’a çıktı. Bu yangında yaralanan 130 kişiden 30’unun durumunun ağır olduğu, bu kişilerin cihazlara bağlı yaşadığı belirtildi. Görgü tanıkları, zorunlu çıkış kapılarının kullanılamadığını iddia etti. 
     
Çığ can aldı      ABD’nin Montana eyaletinde ise, yeni yılı 3 bin metre yükseklikte Emigrant Tepesi’nde geçirmek isteyen bir baba ve oğlu, çığ düşmesi sonucu öldü. 
     Ulusal Park Servisi görevlisi 50 yaşındaki Donald Cory ile 14 yaşındaki oğlu Samuel’in, 450 metre yükseklikten düşen kar tabakasının altında kalarak can verdiği belirtildi. 
     


 YAŞAM 

























</TEXT>
</DOC>
