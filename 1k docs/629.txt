<DOC>
<DOCNO> 629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/son/sontur26.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanlığı'nda grev 
</HEADLINE>
<TEXT>

     Türk-İş'e bağlı Tez Koop-İş Sendikası ile kamu işveren sendikası TÜHİS arasında Dışişleri Bakanlığı'nda çalışan 140 işçi adına yürütülen toplu iş sözleşmesi görüşmelerinde uzlaşma sağlanamayarak grev kararı alındı. 
     Tez Koop-İş Sendikası Genel Sekreteri Faruk Üstün yaptığı açıklamada, ortalama işçi ücretinin brüt 120 milyon lira olduğu işyerinde, ücretlerin brüt 440 milyon liraya yükseltilerek ilk altı ay için yüzde 30, ikinci, üçüncü ve dördüncü altı aylar için ise gerçekleşen enflasyon oranında zam talep ettiklerini söyledi. 
     TÜHİS yetkililerinin herhangi bir zam önerisinde bulunmadığını anlatan Üstün, ilk kez toplu iş sözleşmesi görüşmeleri gerçekleştirilen işyerinde uzlaşma sağlanamayarak grev kararı aldıklarını, greve çıkma tarihini önümüzdeki günlerde belirleyeceklerini bildirdi. 




</TEXT>
</DOC>
