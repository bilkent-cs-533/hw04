<DOC>
<DOCNO> 316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/sanat/asan.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence hep vardı 
</HEADLINE>
<TEXT>

Özgür Erkekli’nin yönettiği "Şehir Uykuda", Shakespeare’den N zım’a pek çok ozanın metinlerini bir araya getiriyor 
     ELİF KORAP 

     Özgür Erkekli ve Zeynep Erkekli, insanı, insanın içindeki vahşeti, işkenceyi, ölümü, zamanı, tarihi, yaşanmışı sahneye taşıyor "Şehir Uykuda" adlı oyunlarında. Özgür Erkekli’nin uyarlayıp yönettiği oyun, N zım Hikmet’ten Shakespeare’e, Enzensberger’den Gündüz Vassaf’a kadar pek çok ozanın, yazarın sözlerini Özgür Erkekli’nin deyişiyle bedenlerinden akıtıyor’. Tarih boyunca yaşanmış zulümlere, işkence’ye dair yazılmış metinleri bir araya getiriyor oyun. 
     
Uygarlıkla hesaplaşma      Yarım saat süren "Şehir Uykuda", Babylon’da sahneleniyor. Daha önce Devlet Tiyatrosu’nda da yine Özgür Erkekli’nin rejisiyle izleyici karşısına çıkan oyun, bu kez ritüellerden uzaklaşarak yeni bir yorumla sunuluyor. İki oyuncuya, yalnız seslerini duyduğumuz çocuklar, buruşmuş gazete parçaları, oyuncak bebekler, su ve ses eşlik ediyor. Gazete haberleri, şiirler, düz metinler ve mektuplardan kurgulanan Şehir Uykuda’, Erkekli’ye göre bir tür hesaplaşma "Benim amacım bir tür uygarlıkla hesaplaşma. Bu rahatsızlığı deştikçe daha kötü kokular, daha başka şeyler çıkıyor altından. Tarihe baktığımız zaman da günümüze, yaşanmakta olana bütünüyle baktığımız zaman da geriye doğru gitmek gerekiyor. Bu iş nerede başladı Acaba, insanoğlu, tohumu toprağa sokup doğaya müdahale ettiği zaman mı ya da maymun bir dalı bir karınca yuvasına sokup yaladığında mı " 
     "Şehir Uykuda", farklı metinlerin bir araya getirilmesiyle oluşmasına karşın, tek bir oyunun bütünlüğünü yansıtıyor. 
     
Seyircinin tepkisi      Oyun, izleyiciyle iç içe geliştiğinden, onlarla yoğun bir etkileşim içinde. Seyirci de oyuna verdiği tepkilerle bunu kanıtlıyor zaten 
     Erkekli "İçimdeki dünya öfkesini sağaltmaya çalışırken, bunu paylaşmak gerekiyordu. Bu sağaltım, insanlarla ilişki kurarak olabiliyor. Oyunda gerçek’ var. Bazıları gazete haberleri. P. Weiss’ın Soruşturma’ oyunu Nürnberg Mahkemesi tutanaklarıdır örneğin. İzleyici etkileniyor tabii, olup bitenden. Yakın temaslı bir oyun olduğu için, zaman zaman seyirciyle oynadığımız bölümler var. Bu bölümde bizden kaçanlar bile oldu. Soruşturma’da izleyicileri rahatsız eden bazı tümceler var. Bunlardan rahatsızlık duyup çıkanlar oluyor. Oyunu beğenmemekle ilgili değil bu tepkiler. Yeter’ diyen bağıran bir kadın olmuştu bir temsil sırasında. Bir başka zaman, bir genç kız oyun bittikten sonra gelip ölümü sessizliği ve sorumluluğu duydum’ deyip gitti. Bu beni çok etkiledi. Bu tür gözlemler amaçladığımız şeye yaklaştığımız konusunda bizi rahatlatıyor." 
     


 SANAT 










</TEXT>
</DOC>
