<DOC>
<DOCNO> 540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yazar/akyol.html </URL>
<DATE> 2001/01/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa hukuku 
</HEADLINE>
<TEXT>

     DIŞİŞLERİ Bakanlığı üst düzey yargı organlarına, Genelkurmay Adli Müşavirliği'ne, MGK'ya, Adalet ve İçişleri bakanlıklarına "düşünce özgürlüğü" konulu fevkalade önemli yazı gönderdi... CNN TÜRK'te "Ajans" programında Çiğdem Anat'ın verdiği haberin geniş bir metni bugünkü Milliyet'te yar alıyor. 
     Yazıda, Dışişleri Müsteşarı Faruk Loğoğlu, Avrupa İnsan Hakları Sözleşmesi'nin düşünce özgürlüğünü düzenleyen 10. maddesini AİHM'nin nasıl yorumladığını anlatıyor ve bir uyarıda bulunuyor 
     "Bu maddeyle irtibatlı olarak aleyhimizde çıkabilecek ihlal kararları itibarıyla aşağıdaki hususların değerlendirilmesi takdirlerine sunulmuştur." 
     Ve 7 sayfalık karar özetleri... Özü şu AİHM düşünce özgürlüğünü çok geniş tutuyor, buna karşılık, düşünce özgürlüğünün sınırlanabileceği milli güvenlik, ülke bütünlüğü, genel sağlık vs. gibi durumları dar yorumluyor. 
     
     AİHM'NİN kararlarına göre, "toplumun farklı, hatta aykırı görüşleri öğrenme, basının da bunları iletme hakkı vardır... Bölücü fikirler buna dahildir " Çünkü, düşünce özgürlüğü, "toplumun gelişmesi ve bireylerin tatmini için vazgeçilmez niteliktedir." 
     Gerçekten, bastırılma duygusu öfkeye yol açar. Görüş ve duygularını açıklamak ise bir boşalma duygusu yaratır. Demokratik toplumlarda radikallerin marjinalleşmesinin sebeplerinden biri de budur. 
     AİHM'nin çok yanlış içtihatları da var. Hatta bazı kararlarında AİHM kendisiyle çelişmektedir 
     Düşüncenin "nefret ve veya şiddet" içermesi halinde yasaklanabileceği şeklindeki evrensel hukuk kuralını kabul eden AİHM, "Erdoğdu davası"nda PKK terörünün "Kürdistan'daki Kürt - Türk savaşı, ulusal kurtuluş savaşı" gibi şiddet kavramlarıyla övülmesini özgürlük kavramı içinde görebilmiştir "Aslan davası"nda "Türk ulusu barbardır" şeklindeki açıkça ırkçı nefret kusan ifadeleri, "edebi bir kitapta yer aldığı" gerekçesiyle suç saymamıştır 
     Buna karşılık Mehdi Zana'nın PKK'yı öven sözlerinden dolayı mahkum edilmesini haklı bulmuştur. 
     
     AİHM yeni bir mahkemedir, içtihatları oluşum halindedir. İmajı saygın bir ülkenin evrensel hukuk birikimine sahip hukukçuları AİHM'yi etkileyebilir. 
     Bu noktada Türkiye'nin imajı ve hukuken savunulabilir olması son derece önemlidir. AİHM'de yıllarca Türkiye'nin avukatlığını yapan Prof. Aslan Gündüz'ün sözlerini hatırlıyorum 
     - Bir Avrupa ülkesinden benzer bir dava geldiğinde AİHM hakimleri kılı kırk yarıyor. Türkiye'den bir insan hakları ihlali davası gelince 'burası Türkiye, olur böyle şeyler' önyargısı etkili oluyor. 
     Türkiye'nin bu konulardaki görüntüsü gerçekten iyi değildi, 28 Şubat süreci ve sürecin yargıyı yönlendirmeye dönük uygulamaları Türkiye'nin görüntüsünü daha da bozmuştur. 
     Halbuki, Türkiye'nin sivil bir demokratik hukuk devleti haline gelmesi, yargının bağımsızlığı ve tarafsızlığı gibi ilkeler, iç barışımız bakımından olduğu gibi, dış itibarımızın bakımından da fevkalade önemlidir. 
     Evet, AİHM bir "üst yargı mercii" değildir ama önemsemezlik edemeyiz. Avrupa Birliği'nden uzaklaşmak ise, milli bütünlüğümüzün sosyo ekonomik ve siyasi zeminini bir hayli sarsar. 
     Türkiye AB üyeliği hedefinden sapmamalıdır. Türkiye sivil bir demokratik hukuk devleti olduğunda ve hukuk zihniyetimiz evrensel hukukla daha çok kaynaştığında, AİHM'nin yanlış kararları karşısında da daha güçlü oluruz. 
     
     





Avrupa hukuku 


Birtek Türkiye 


Fatih'ten bugüne 


Bankacılığa yeni düzen 


MİT’le ilgili veto farklı bir vetoydu 


Recep Tayyip Erdoğan neyin peşinde .. 


2001 Terim'in yılı... 


Meclis'in affedemeyeceği suçlar .. 


Şiddet çıkmazı 


Bahçeli "Ecevit'e ayıp olur .." 


Öğretmen maaşı 


Taksim'deki milat... 


Onlar kaçıyor, derdi bize kalıyor 


İhlas Finans’ın stratejisi... 


Haydi iş başına 


İşkence aleti 


ANAP'ın içi 


Yalova herhalde bu soruya yanıt verir 


Hepsi yanlış 


Doktor kamu bankalarına ne yersen ye’ demiş 


</TEXT>
</DOC>
