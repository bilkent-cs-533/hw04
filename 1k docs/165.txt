<DOC>
<DOCNO> 165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/sanat/asan.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu’nun sesleri 
</HEADLINE>
<TEXT>

Melih Güzel, "Sounds of Anatolia" ile Anadolu’dan temalara gitarla ses veriyor 
     ASLI ONAT 

     Dünyada klasik gitarla yöresel müziklerin uyumlu bir şekilde bir araya gelmesine sıkça rastlıyoruz. Ancak Anadolu müziğinin tipik enstrümanlarından biri olmayan Batı çalgısı’ gitar, Türk Halk Müziği’ni yorumcularının genellikle tercih ettikleri bir enstrüman değil. 
     Müzisyen ve akademisyen Melih Güzel, fazla bir araya getirilmeyen bu iki öğeyi birleştirerek "Sounds of Anatolia" adlı bir çalışma ortaya koydu. Güzel’in albümü, Kültür Bakanlığı’nın katkılarıyla Aura Productions tarafından yayınlandı. Albümde sanatçının 1986’dan bu yana sürdürdüğü çalışmalar bir araya getirildi. "Sounds of Anatolia", halk türküleri, zeybekler ve şehir temalı özgün bestelerden oluşuyor. 
     
Albümünüz örneğine fazla rastladığımız çalışmalardan. 
     "Sounds of Anatolia" tamamen akademik bir yaklaşımla hazırlandı. Albümdeki parçalar, 1994’te hazırladığım "Türk Müziği Ezgi ve Dizilerinin Gitara Uygulanabilirliği" başlıklı master tezimin de temelini oluşturdu. 
     Kaygım Sounds of Anatolia’ ile karşılaşanların Gene bir türkü albümü çıkmış’ diye düşünmeleri. Albümün farklı bir yerde durduğunun anlaşılması en büyük arzum. 
     
Gitarın Türk müziğindeki kullanımı sınırlı mı 
     Klasik repertuvarın yanı sıra halk türküleri ve zeybeklerin de yorumlanmasının, gitarın olanaklarını ve dinleyicilerin dağarcığını genişleteceğini düşünüyorum. 
     
Anadolu’nun evrenselliğinin albümünüze yansıdığı söylenebilir mi 
     Dünya kültürlerinin hepsinde gitara benzeyen bir enstrümanın bulunduğunu görüyoruz. Hitit kabartmalarında da gitara rastlamak mümkün. Anadolu’daki kültür birikimi, müzikal açıdan da büyük bir zenginlik içeriyor. Bunu değerlendirebildiğimiz zaman büyük bir kazanım elde etmiş olacağız. 
     


 SANAT 










</TEXT>
</DOC>
