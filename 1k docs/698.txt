<DOC>
<DOCNO> 698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yasam/yas03.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzel çalışmalar da yapılıyor 
</HEADLINE>
<TEXT>

Boğaziçi’ne foto gözaltı      AYŞE ALTIOK 

     İstanbul Büyükşehir Belediyesi Planlama Daire Başkanlığı Harita Müdürlüğü, Boğaziçi’ni "hiç değilse olduğu gibi" koruyabilmek için kolları sıvadı. Hem Boğaz’ın siluetini korumayı, hem de kaçak yapılaşmayı önlemeyi amaçlayan çalışmayla, ölçekli fotoğraflar çekildi, sonra birleştirilerek harita hazırlandı. 
     
Yerden ve havadan fotoğraflandı      Artık mimarların projelerini onaylatmak için önce, binalarının Boğaz’da nasıl göründüğünü harita üzerinde göstermesi gerektiğini belirten Harita Müdürü Mustafa Taşkan, şunları söyledi "Boğaz’a bir bina yapmadan önce mimar, hazırladığımız haritanın üzerine projesinin görüntüsünü yerleştirecek. Sonra Boğaziçi İmar Müdürlüğü’ne götürerek izin isteyecek. Müdürlük uygun görmezse, mimar projesini uygun hale getirecek. Dolayısıyla yatırımcılar binalarında ruhsat ve yaptırıldıktan sonra yıkılma diye bir sorun yaşamayacak." 
     Her iki yılda bir yenilenmesi düşünülen proje ile fotoğraflar arasında kıyaslama yapılacak. Boğaz’ın genel dokusunu bozacak nitelikte olan ve kaçak yapılan binalar tespit edilecek. Avrupa ve Anadolu yakasının yerden ve havadan fotoğraflandığı çalışma, üç ay sürdü ve 200 milyara mal oldu. 372 renkli, 401 siyah -beyaz fotoğraf çekildi. 
     
Bağdat’a akıllı yol      ECE BİLGİN 

     Bağdat Caddesi bundan böyle hız gösterilerine sahne olmayacak. Kızı Selin Uras’ı böyle bir hız gösterisi sonucu yiteren Boray Uras’ın Trafik Yasası’nı çıkartmak için Ankara’ya yürümesi belki işe yaramadı ama Bağdat Caddesi, akıllı yol’ projesiyle gözaltına alındı. Karayolları Genel Müdürlüğü’nün başlattığı "akıllı yol" adı verilen bilgisayar destekli denetleme sistemi iki ay içinde caddeye uygulanacak. 
     
Kamerayla denetim      Trafikten sorumlu Emniyet Genel Müdür Yardımcısı Nihat Kurtiç, konuyla ilgili şunları söyledi "Geçen bayram tatilinde sert kış şartlarına rağmen kazalar azaldı. Bundaki en önemli faktör, akılı yol uygulaması. Aynısı Bağdat Caddesi’nde gerçekleştirilecek. Caddenin çeşitli yerlerine yerleştirilecek kameralarla 24 saat hız düşkünlerinin peşinde olacağız. Akıllı yol, TEM gibi otoyolların ve şehir içinde hız yapılabilen yolların bilgisayarlı kameralar ile trafik komuta merkezinden takibi. Bağdat Caddesi’nde aşırı hız yapanlar otomotik olarak kayda geçirilecek. Böylece az sayıda polis ile yollar ve sürücüler izlenecek. Proje diğer caddelere de uygulanacak." 
     
Her mahalleye mini belediye      ZÜLBİYE DEMİROĞLU 

     Beşiktaş Belediyesi her mahalleye mini belediye’ kuruyor. İlki geçen yıl Ambarlıdere Mahallesi’nde açılan mini beldiye binasının ikincisi Konaklar Mahallesi’nde yapılıyor. Ortaköy Mecidiye Mahallesi’nde yapılacak olan üçüncü mini belediyenin de altyapı çalışmaları başladı. Vatandaşların zaman kaybını ve belediyedeki yığılmaları önlenmek için kolları sıvayan Beşiktaş Belediyesi, ikinci hizmet binasını Konaklar Mahallesi’nde inşa ettirdi. "Belediye Hizmet Ofisi" olarak adlandırılan bina Şubat sonunda hizmete sokulacak. 
     
Muhtar, zabıta, doktor bir arada      Binada yer alan hizmet birimleri şunlar 
     Muhtarlık Bürosu Mahalle muhtarları buraya taşınacak. 
     Zabıta Bürosu Üç kişilik zabıta timi, vatandaş şikayetlerine anında müdahale edecek. 
     Belediye Bürosu Emlak, çöp, tabela ve reklam vergileri burada toplanacak. 
     Sağlık Bürosu 5 doktor, 6 hemşireden oluşan sağlık ekibi, ayakta tedavi hizmeti verip, hastanelere sevk yapacak. Emekli Sandığı’na bağlı emekliler muayene olup reçete alabilecek. 
     Kreş Ambarlıdere Mahallesi’nde sağlık bürosuna talep olmayınca kaldırılıp yerine kreş yapıldı. Talebe göre diğer mini belediyelerde ya sağlık birimi ya da kreş bulunacak. 
     


 YAŞAM 
































</TEXT>
</DOC>
