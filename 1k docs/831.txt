<DOC>
<DOCNO> 831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/guncel/gun03.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalarla Atina’da tanıştı 
</HEADLINE>
<TEXT>
O da Yunanistan’da eğitim görmüş 
Yunanistan’ın, PKK’dan sonra DHKP - C kamplarına da göz yumduğu anlaşıldı. Canlı bomba Gültekin Koç da bu kamplarda eğitim görüp, bir polisi şehit etti 
     TOLGA ŞARDAN Ankara 

     DHKP - C’li canlı bomba Gültekin Koç’un, iki yıl önce yasadışı yollardan Yunanistan’a geçtiği ve eylem için Türkiye’ye geri döndüğü belirlendi. İstanbul’daki olaydan sonra çalışmalarını yoğunlaştıran istihbarat birimleri, Koç’un, Ağustos - Eylül 1998’de Yunanistan’a geçtiğini tespit etti. Burada iki yıl örgüte ait iki kampta siyasi ve silahlı eğitim alan Koç’un, beraberinde iki kişiyle Türkiye’ye giriş yaptığı saptandı. 
     
İki DHKP - C’li aranıyor      Koç’un eyleminden sonra polis, diğer iki DHKP - C’linin peşine düştü. Daha önce PKK’nın eylem türü olan canlı bombalı intihar eylemlerine şimdi de DHKP - C’nin yönelmesi üzerine, Emniyet Genel Müdürlüğü, il emniyet müdürlüklerine sözlü ve yazılı talimatlar vererek, söz konusu iki eylemciye karşı uyanık olunmasını istedi. 
     
Kamplar sıkı denetimde      Bu arada, Türk istihbarat birimleri, Yunanistan’ın PKK dışında diğer yasadışı sol örgütlere de gizli destek verdiğini belirledi.Bu amaçla, DHKP - C’nin Atina yakınlarında iki ayrı örgüt kampı olduğu saptandı. Koç’un eğitim gördüğü Dileysi’deki kampın yeri tam olarak saptanırken, aynı bölgedeki ikinci kamp için sağlıklı bilgi alınamadı. DHKP - C’nin Yunanistan kamplarının, örgüt yöneticisi Faruk Ereren’in kontrolünde olduğu anlaşıldı. 
     


 GÜNCEL 
























</TEXT>
</DOC>
