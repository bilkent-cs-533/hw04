<DOC>
<DOCNO> 993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/magazin/mag07.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Seslendİrmede baba-oğul rekabeti 
</HEADLINE>
<TEXT>

Arena’dan tanıdığımız seslendirme sanatçısı Cahit Şaher’e rakip çıktı. Oğlu Can da Haber Özel’i sunuyor, sonrada kim daha çok dinlenmiş ’ diye reytinge bakıyor 
     SERHAT OĞUZ İstanbul 

     Bugüne kadar ekran ve radyodaki pek çok karaktere ses vererek hayatımıza giren ancak en çok Arena'daki sunumlarıyla tanınan Cahit Şaher, şimdilerde oğluyla yarışıyor. Çünkü Arena'nın Kanal D'de yayınlanan rakibi Haber Özel'i Şaher'in oğlu Can Şaher seslendiriyor. 
     Cahit Şaher, bu konuda rahat, şöyle konuşuyor "Birbirimizi destekliyoruz. Ama rekabet konusunda o benden daha ciddi. Programın hemen ardından reyting ölçümlerini izliyor." Can Şaher ise "Baba-oğul olmanın avantajlarını kullanıyoruz" diyor. 
     
Küfür bile ediyor      1970'li yıllardan beri, Şahin Tepesi, Flamingo Yolu gibi dizilere ses veren, Persil Adam ve gazete reklamlarıyla ekranlara gelen, operalarda başrol üstlenen Cahit Şaher, en çok haber araştırma programlarındaki sesiyle tanınıyor. Programda yayınlanan yolsuzluk, cinayet haberlerinde kendini kaptırarak bazen küfür bile ediyor. 
     
Otomobilde seslendirme      Can Şaher ise Viyana'da ilkokul, İstanbul'da konservatuar, Londra ve Türkiye'de işletme eğitimi aldıktan sonra, seslendirmeye başlamış. 
     Baba Şaher, evlerineki sistemle geceyarısı evde bile seslendirme yaptıklarını belirterek, acil durumlar için geliştirdiği yöntemi şöyle anlattı 
     "AKM'de bir prova vardı, aynı anda o güne yetişecek bir programın seslendirmesini istiyorlardı. Metni fakslattım, provadan çıkar çıkmaz otomobilime giderek ses kayıt cihazıyla seslendirmeyi yetiştirdim" 
     


 MAGAZİN 
















</TEXT>
</DOC>
