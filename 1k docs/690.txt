<DOC>
<DOCNO> 690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/spor/spo07.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Naklen yayına iptal 
</HEADLINE>
<TEXT>

Beklenen gerçekleşti. Futbol Federasyonu ödemeleri sürekli aksatan Teleon ile olan sözleşmesini bitirdi 
Yeni ihale en kısa sürede      FUTBOL Federasyonu, naklen yayın ihalesini, Teleon ödemeye dönük sorumluluklarını yerine getirmediği için, tek taraflı olarak iptal etti. Federasyon Asbaşkanı Ata Aksu, Teleon’un ödemelerini geciktirdiğini belirtti ve "Teminat mektubunu işleme koyduk. Sözleşme tek taraflı olarak iptal edilmiştir. Futbolseverleri mağdur etmemek için, en kısa zamanda yeni bir ihale açacağız" dedi. İhale şartnamesi yarın açıklanacak. 
     
Teleon alınmayacak      YENİ ihale 3.5 yıllık bir dönemi kapsayacak. Teleon’un yanı sıra Federasyon ile mahkemelik olan kuruluşlar ihaleye alınmayacak. Haluk Ulusoy başkanlığında yapılan, Teleon yetkililerinin de hazır bulunduğu 6.5 saatlik toplantıda, yayıncı kuruluş 20 milyon dolarlık ödeme yapmak istedi. Ancak, teminat mektubunun bozulmaması için Teleon’un daha önce mahkeme kararı çıkarma girişimi, kötü niyetli bulundu ve öneri reddedildi. 
     
100 milyon bağışlandı      Federasyon sözleşme nedeniyle bu sezon Teleon’dan ancak 65 milyon 897 bin dolarlık tahsilat yapabildi. Süresi gelen 12.2 milyon dolar bilindiği gibi ödenmemiş ve sezon bitimine dek toplam 92 milyon 180 bin dolarlık bir alacak kalmıştı. 23 milyon doları, 48 milyon dolarlık Egebank teminat mektubunun bir bölümünü kullanarak tahsil edecek olan federasyon, feshinden doğan 100 milyon dolarlık tazminatı ise almayacağını açıkladı. 
     
Decoderlar elde kaldı      FederasyonuN Hukuk Kurulu üyesi Şekip Mosturoğlu, federasyon ve kulüplerin bundan önceki alacaklarından doğan zararı nedeniyle cezai yaptırıma gideceklerini ve tüm zararı Teleon’a ödeteceklerini ifade etti. Öte yandan Teleon tarafından iki yıla yakın bir süredir satılan yaklaşık 100 bin Decoder, alıcıların elinde kaldı. Maç nakli nedeniyle Decoder alanlar, yatırımlarının karşılığını bulamadı, zarara uğradı. 
     


 SPOR 

























</TEXT>
</DOC>
