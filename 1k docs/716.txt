<DOC>
<DOCNO> 716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yasam/yas9.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehavet mi yoksa yanlışlık mı 
</HEADLINE>
<TEXT>

     MURAT BAYDAR 

     2001’e uzun bir tatille başlayan vatandaşlar, tatilin hemen ardından da uzun kuyruklara girmek zorunda kaldılar. TEK ve İSKİ’nin gönderdiği yüklü faturalara itiraz için soluğu vezne önlerinde alan vatandaşlar şikayetçi. Sayaçlar okunmadan fatura kesildiğini, mükkerrer fatura geldiğini ve ayın son günlerine denk gelen faturaları ödemek için para bulamadıklarını söyleyen vatandaşlar bütün gün kuyrukta çile çekti. 
     Yetkililer ise faturalarda bir hata olmadığını, tatil rehavetine giren vatandaşların fatura ödemekte geciktikleri için kuyruklar oluştuğunu, bilgisayar sistemlerinde herhangi bir arazı olmadığını açıkladı. 
     Geçen aylarla kıyaslandığında çok yüklü olduğunu belirttikleri faturaları bayram tatili nedeniyle yatıramayıp cezalı duruma düşmekten de yakınan vatandaşlar ise itiraz edeceklerini söylediler. 
     


 YAŞAM 
































</TEXT>
</DOC>
