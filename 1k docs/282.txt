<DOC>
<DOCNO> 282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/ekonomi/aeko.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Görev zararına karşı üç tür tahvil 
</HEADLINE>
<TEXT>

     Hazine Müsteşarı Selçuk Demiralp, kamu bankalarının görev zararları karşılığı, yalnızca dövize endeksli tahvil değil, normal tahvil ve özel tertip tahvil de çıkartabileceklerini belirtti. 
     Demiralp, Başbakanlık'tan ayrılırken, gazetecilerin sorularını yanıtladı. Bir gazetecinin, "kamu bankalarının görev zararları karşılığında dövize endeksli tahvil çıkarılacağı şeklinde basında haberlerin yer aldığını" hatırlatması üzerine şunları söyledi 
     "Üzerinde çalışıyoruz. Sadece dövize endeksli değil, normal, özel tertip tahvil de vereceğiz. Gerekirse, dövize endeksli olarak da vereceğiz. Üzerinde çalışıyoruz, henüz bitirmiş değiliz." 
     ''Bankacılık ve finans sektörüne ilişkin önlemler üzerinde çalışılıyor mu '' şeklinde soruya da Demiralp, ''Şu anda, programdaki bütün unsurlar açıklandı. Onun doğrultusunda hareket edeceğiz'' yanıtını verdi. 
     


 EKONOMİ 


















</TEXT>
</DOC>
