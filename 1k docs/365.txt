<DOC>
<DOCNO> 365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/akyol.html </URL>
<DATE> 2001/01/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Eğlenmek... 
</HEADLINE>
<TEXT>

     YILBAŞI kutlamaları İran'da yasakmış. Ama Suudi Arabistan'da ilk defa müthiş havai fişek gösterileriyle kutlamalar yapılmış. Eminim bir gün İran'da insanlar Tahran'daki Cumhuriyet Meydanı'nda Humeyni'nin posterleri altında havai fişeklerle yeni yılı kutlayıp eğelenecekler... 
     Ertuğrul Özkök tatil için Dubai'ye gitmiş. Ramazan Bayramı'nın neden yılbaşı gibi "dostluk, komşuluk, barış duygularının yükseldiği, insanların birbirine hediyeler aldığı ekonomik açıdan canlı bir dönem" haline getiremediğimizi soruyor, bunu Dubai'nin başardığını anlatıyor 
     "Dubai'nin en büyük alışveriş merkezlerini gezdim. Hiçbirinde Noel Baba yoktu. Ama bütün vitrinler, Ramazan ayı ve bayram üzerine hazırlanmıştı... Çarşı, Noel dönemindeki herhangi bir Avrupa ülkesinin mağazasından bile güzel..." 
     Evet ben de bayramlarımızı daha ışıklı, daha eğlenceli, daha hediyeli, hele de çocuklar için daha da anlamlı hale getirmemiz gerektiğini düşünüyorum. 
     
     OLİVER Roi, "Siyasal İslam'ın İflası" adlı kitabında Müslüman toplumların "kasvetli" olduğunu yazar, "tek davranış biçimi ibadet" olduğu için eğlence kültürünün gelişmediğini belirtir. 
     Yahya Kemal de "Makaleler"inde, bizde düzeyli eğlenme gelenekleri olmadığından, işin meyhaneye düştüğünü ve "eğlendikçe bayağılaştığımızı" belirtir. 
     Bunlar doğrudur... Çocukluğumuzdaki bayramlarda hediyelere sevinirdik. Özkök'ün bahsettiği "dostluk, komşuluk, barış" duyguları yaşanırdı... Ama bayramlar kadınlar için iş telaşı, erkekler için rutin ev ziyaretleri idi. 
     Hüseyin Rahmi'nin de eski bayramlardan anlattığı budur... 
     Bizde "kasvet" duygusu ağır basmıştır, eğlenme geleneklerimiz cılız kalmıştır. 
     
     MEŞAKKATLİ, mihnetli bozkır ve çöl yaşama sevincini mahvetmiştir... İslam öncesi Sasani toplumu da "kasvetli" idi. İktisat tarihçisi X. de Dephanol "İslamın trajedisi kurak coğrafyasındadır" diye yazar. Bu yüzden Peygamberimizin neş'eyi, eğlenmeyi tavsiye eden hadisleri bile kitaplarda kalmıştır. 
     Oliver Roi eski İslam medeniyetinde "gülmenin, nüktenin, şarkının ve şiirin ne demek olunduğunun bilindiğini" yazar. Öyleydi... Fakat denizlerden çekilip karalara kapandığımız bin yıldan beri "kasvet" ağır basmıştır Bu coğrafyada "arena", "stadyum" ve "tiyatro" toplu eğlence hiç olmamış "mahalle" ve "köy"de kalmışızdır asırlarca... 
     Şehirleşmemiz 1950'de başladı Şimdi, iktisaden gelişip şehirlileştikçe artık Taksim Meydanı, Kızılay Meydanı, Konak Meydanı bir Trafalgar gibi özel günlerde toplu eğlenme mekanlarına dönüşüyor. Bir gün Tahran'da da olacaktır bu 
     "Kitle toplumu" oluştukça kitle adetleri, kitle eğlenceleri de oluşuyor. Bu süreçte ya bayramlarımızın anlamını tamamen unutup "tatil kaçamağı"na dönüştüreceğiz ya da bayramlarımızı bir tür yılbaşılaştıracağız ışıklarla, pırıl pırıl vitrinlerle, hediyelerle, havai fişeklerle, toplu eğlenmelerle ve Noel Baba yerine Nasreddin Hoca simgesiyle... 
     
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
