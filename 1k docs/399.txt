<DOC>
<DOCNO> 399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sondun15.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli yetkili "Arafat Clinton'un barış teklifini şartlı kabul etti" 
</HEADLINE>
<TEXT>

     Filistin Devlet Başkanı Yaser Arafat'ın,ABD Başkanı Bill Clinton'ın barış teklifini, görüşmelere temel olması için şartlı olarak kabul ettiği bildirildi. 
     Görüşmeler için Washington'da bulunan Filistin Kurtuluş Örgütü'nün FKÖ temsilcisi Hasan Abdurrahman, Associated Press'e verdiği demeçte, Arafat'ın İsrail ile görüşmeler yoluyla anlaşmaya varmak için ABD'nin teklifini şartlı olarak kabul ettiğini söyledi. 
     Abdurrahman, Beyaz Saray'da yapılan iki görüşmede Arafat'ın Filistin yönetiminin tavrını olumlu biçimde sunduğunu ve bunun Clinton tarafından kabul edildiğini söyleyerek, şimdi sorumluluğun İsrail Başbakanı Ehud Barak'ta olduğunu belirtti. Clinton yönetimi, henüz konuyla ilgili açıklama yapmadı. Ancak Beyaz Saray Sözcüsü Jake Siewert, gazetecilere yaptığı açıklamada, Clinton'ın Arafat ile üç saatten fazla süren görüşmesi sırasında tekliflerini sunduğunu söyledi. 




</TEXT>
</DOC>
