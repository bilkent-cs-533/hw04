<DOC>
<DOCNO> 442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sontur17.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler zirvesi başladı 
</HEADLINE>
<TEXT>

     Hükümet ortağı partilerin genel başkanları, finans sektöründe alınacak önlemleri belirlemek üzere biraraya geldiler. 
     DSP Genel Başkanı ve Başbakan Bülent Ecevit, MHP Genel Başkanı, Devlet Bakanı ve Başbakan Yardımcısı Devlet Bahçeli, ANAP Genel Başkanı, Devlet Bakanı ve Başbakan Yardımcısı Mesut Yılmaz'ın Başbakanlık Merkez Binası'nda gerçekleştirdikleri toplantı, saat 15.10'da başladı. 
     Ekonomi konularının ele alınacağı toplantıda, bankacılık sektörü de dahil olmak üzere finans sektöründe alınması gereken önlemlerin karara bağlanması bekleniyor. 
     Toplantıya, Devlet Bakanı ve Başbakan Yardımcısı Hüsamettin Özkan'ın yanı sıra gündem konularıyla ilgilerinden dolayı Devlet Bakanı Tunca Toskay, Devlet Bakanı Recep Önal, Maliye Bakanı Sümer Oral ile Başbakanlık Müsteşarı Ahmet Şağar, Hazine Müsteşarı Selçuk Demiralp, DPT Müsteşarı Akın İzmirlioğlu, Merkez Bankası Başkanı Gazi Erçel, Sermaye Piyasası Kurulu Başkanı Doğan Cansızlar, Bankacılık Denetleme ve Düzenleme Kurulu Başkanı Zekeriya Temizel de katılıyor. 




</TEXT>
</DOC>
