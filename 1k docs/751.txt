<DOC>
<DOCNO> 751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/sondun14.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mitterand'ın oğlunun İsviçre'deki hesaplarının dondurulması talimatı 
</HEADLINE>
<TEXT>

     İsviçreli soruşturma hakimi Daniel Devaud, Fransa'nın eski devlet başkanı Francois Mitterrand'ın oğlu Jean-Christophe'nin Cenevre bankalarındaki hesaplarının dondurulması talimatı verdiğini bildirdi. 
     Silah kaçakçılığı yapmakla suçlanan Jean-Christophe Mitterand'ın davasına bakan hakim Devaud, Reuters'e yaptığı açıklamada, Fransız meslektaşı Philippe Courroye'nin adli yardım talebi üzerine bu talimatı verdiğini söyledi. 
     54 yaşındaki Mitterand, 1990'lı yıllarda Angola'ya büyük miktarda Rus silahlarının satılmasıyla ilgili olarak silah kaçakçılığına suç ortaklığı yapmak, zimmetine para geçirmek ve satıcılık yapmak suçlarından iki haftadan fazla süredir Paris'teki bir hapishanede tutuluyor. 




</TEXT>
</DOC>
