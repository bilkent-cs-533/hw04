<DOC>
<DOCNO> 158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/guncel/gun07.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya, Rusya’yı teslim aldı 
</HEADLINE>
<TEXT>

2. Dünya Savaşı’nda Rusya’yı silahla teslim alamadı ancak 14 milyar dolarlık borcuna karşılık Rus şirketlerini alacak 
     NEVSAL ELEVLİ Londra 

     Almanya 2. Dünya Savaşı’nda Rusya’yı silahla teslim almayı denedi, başaramadı. Ancak Amerikan istihbarat kaynaklarına göre Almanya, Rusya’yı ekonomik gücü sayesinde teslim almaya başladı. Eski bir CIA ajanının, internetten yayınladığı rapora göre, iki ülke, Rusya’nın Almanya’ya olan 14 milyar dolarlık borcunu, bazı Rus şirketlerinin Alman şirketlerine devredilmesi yoluyla ödenmesini görüşüyor. 
     Alman Ekonomi Bakanı Werner Muller ile Rus Ekonomi ve Ticaret Geliştirme Bakanı German Gref’in, 12 Aralık’ta planın detaylarını görüşerek prensipte anlaştıkları da belirtiliyor. 
     
Gazprom’daki hisse      Üzerinde durulan en önemli konulardan birinin, Rusya’nın dev gaz şirketi Gazprom’dan Almanya’ya daha büyük bir pay vermek olduğunu belirten raporda "Halen Almanya Gazprom’da yüzde 4 hisseye sahip. Rusya da Almanya’nın doğal gaz ihtiyacının yüzde 35’ini karşılıyor. Rus endüstri ve ticaretinde birkaç milyar dolarlık hisseye sahip olmak, Almanya’nın büyük söz sahibi olması demektir. Vladimir Putin’in başa geçmesinden bu yana bu alanda önemli gelişmeler kaydedildi" yorumu yapıldı. 
     Eski ajan, ABD’nin dünya sahnesinde tek süper devlet kalması üzerine ittifak arayışlarına giren Almanya ile Rusya’nın yakınlaşmasının Washington’da tedirginlik yarattığını da iddia etti. 
     Raporda, "Böyle bir ortaklık, Rusya ile Almanya arasında sıkı bir jeopolitik yakınlaşma demektir. Rusya bu yolla yeniden canlanıp kuvvet bulurken, Almanya da birleşmiş bir Avrupa lideri haline gelecek. Bu da ABD’nin Avrupa üzerindeki etkisini büyük ölçüde azaltacak" denildi. 
     


 GÜNCEL 














</TEXT>
</DOC>
