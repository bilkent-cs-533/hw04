<DOC>
<DOCNO> 82 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sondun01.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacı Reid'in halası "O kaybolmuş bir ruh" 
</HEADLINE>
<TEXT>

     Paris-Miami seferini yapan bir Amerikan uçağını ayakkabısındaki patlayıcıyı patlatarak havaya uçurmaya kalkışan Richard Reid, halası tarafından ''kaybolmuş bir ruh'' olarak tanımlandı. 
     Reid'in halası Madeline 50 , Mirror gazetesine verdiği demeçte, ''O bir terörist değil, kaybolmuş bir ruh. Çok boş bir hayatı vardı. 
     Çok yalnızdı ve Müslüman kardeşlerinde teselli buldu'' dedi. 
     Müslümanların, Reid'in ailesi olduğunu ve yeğeninin onlara bağlılık borcu bulunduğunu belirten hala Madeline Reid, ''Onun Batı'ya karşı nefret duyduğunu bir an bile düşünmüyorum'' dedi. 
     Madeline Reid, yeğeninin aşırılık yanlıları tarafından kullanıldığını sandığını belirterek, ''Çok korumasız olduğunu ve ondan bir şey yapmasını istediklerini sanıyorum. Onlar, yeğenimin ailesi oldu. Siz, aileniz için ölmeye hazır olmaz mıydınız Birçok kişi olurdu ve sanıyorum kendini kutsal bir savaşta zannetti'' diye konuştu. 
     Yeğeninin emniyette olması için dua ettiğini kaydeden Madeline Reid, ''Yaptıklarını affetmiyorum, ancak o kadar kaybolmuş ve yalnızdı ki, bu yüzden hareketlerini yönlendirebildiler'' dedi. 
     






</TEXT>
</DOC>
