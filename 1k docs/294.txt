<DOC>
<DOCNO> 294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/guncel/agun.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucize gibi 
</HEADLINE>
<TEXT>

29 saat azgın dalgalarla boğuşan Bangladeşli mülteci yüzerek kayalara tutunmayı başardığı sırada görüldü ve komandolar tarafından kurtarıldı 
     FARUK KESKİN, CEM ÖZDEL Antalya 

     Kemer'in Kiriş mevkii açıklarında batan Gürcistan bayraklı Pati adlı yük gemisinin batan ön bülümünün içinde olduğu sanılan 45 kişinin hayatından, tamamen suyla dolması nedeniyle umut kesildi. 29 saat suda kaldıktan sonra Kalınburun'a ulaşan Bangladeşli Abu Kalam Ajad da, SAS ve SAT komandolarınca kurtarıldı. 
     Pati'nin acentesi Ray Denizcilik Şirketi'nin Antalya Müdürü Tayfun Yelken ile şirket görevlisi Dermani Yurtseven de, dün akşam gözaltına alındı. 
     
Son umut tükendi      Antalya Deniz Komutanı Albay Tosun, şiddetli rüzgar nedeniyle arama kurtarma çalışmalarına ara verildiğini bildirirken, çıkarılan ceset parçaları arasında gövdeden kopmuş iki kafa yer aldı. 
     Geminin deniz altındaki bölümüne ulaşan sualtı komandolarıysa, ambarlarda "hava sıkışması olmadığını, bölümlerin tamamen suyla dolduğunu" tespit etti. Antalya Sahil Güvenlik Komutanı Yüzbaşı Can Karaca, "Bu durum, eğer içeride insanlar varsa, onların öldükleri anlamına geliyor" dedi. 
     
Yanıt arayan sorular      Gemiden sağ kurtulabilen mültecilerin bazıları, İstanbul'dan gemiye bindiklerini öne sürdüler. Gümrük Başmüdürlüğü yetkilileri, Pati'nin kendilerine verdiği belgelerde "yük ve yolcu yok" kaydının yer aldığını, kaçak yolcuların gemiye nereden ve ne zaman bindiklerinin, kaptanın sorgusuyla anlaşılacağını kaydettiler. Antalya Gümrükler Muhafaza Başmüdür Yardımcısı Duran Ayar da, "Yolcular, Kemer açıklarından alınmış olabilir" diye konuştu. 
     
Zor işlerin adamları...      Sualtı Savunma SAS ve Sualtı Taaruz SAT komandoları 1963’te ilk kez görev aldı. Birlikler ilk ciddi sınavını 1974’te Kıbrıs Harekatı’nda verdi. İstanbul Beykoz’da bulunan Kurtarma ve Sualtı Komutanlığı’nda eğitim gören komandolar, hayli zor bir ortamda yetiştiriliyor. Bir yıl boyunca, günde sekiz saat eğitim gören komandolar, bu göreve kendi istekleriyle seçiliyor. 
     Subay ve astsubaylardan oluşan komandolar, tüm silah ve patlayıcılar konusunda uzmanlar. Bu göreve yapılan sınavla girebilenler, bir yıllık eğitimin ardından yeniden sınava tabi tutuluyor. Başarılı olanlar SAS ve SAT birliklerine seçiliyor. 
     
İnsan tacirlerinin elebaşı Pakistanlı      Pati gemisinin kayalıklara çarparak batmasıyla ortaya çıkan insan kaçakçılığını uluslararası bir şebekenin organize ettiği, çetenin başında da Pakistanlı Siyaz Ahmed’in bulunduğu belirlendi. Olay İçişleri Bakanlığı’na rapor edilirken, Siyaz Ahmed’in halen Yunanistan’da olduğu ve yakalanması için İnterpol’e bilgi verildiği öğrenildi. Çeteye kişi başı 6 bin dolar veren mültecilerin, Hollanda’nın başkenti Amsterdam’a götürülmek üzere gemiye bindirildiği belirlendi. 
     
Yakıt verilmemiş      Pati adlı geminin, olaydan bir gün önce Antalya Serbest Bölge Müdürlüğü’nden yakıt isteğinde bulunduğu, ancak resmi tatil nedeniyle yakıt verilmediği belirtildi. Antalya Serbest Bölge Müdürü Yalçıner, Pati’nin limana 27 Aralık’ta girdiğini kaydederek şöyle konuştu "Tatilin başladığı gün yakıt istediler. Resmi tatil olduğu için reddettim. Bunun üzerine Ortadoğu Limanı’na giderek buradan yakıt ikmali yapmışlar." 
     
Umuda yolculukta rota ÖLÜM      Sadece geçen yıl Türkiye’ye kaçak yollardan giren14 bin yabancı yakalandı 
MUSTAFA BAKACAK İstanbul 
     Daha iyi yaşam ve iş umuduyla yasadışı yollardan Avrupa ülkelerine gitmek isteyenler, insan kaçakçılığını dünyanın en hızlı büyüyen suç şebekelerinden biri haline getirdi. 
     3 - 5 bin dolar ödeyenler, tehlikelerle dolu yolculuğa çıkarılıyor. Bundan kurtulmayı başaranlar ise organ - fuhuş mafyası ya da kendilerini köle gibi çalıştıran işçi simsarlarının eline düşüyor. 
     Çin, eski Rus cumhuriyetleri, Asya ve Afrika ülkelerinden toplanan umut yolcuları transfer merkezi haline gelen Türkiye üzerinden Avrupa’ya gitmeye çalışıyor. İnsan kaçakçıları daha çok büyükşehirlerde yoğunlaşıyor.Türkiye’de geçen yıl yapılan operasyonlarda yurda kaçak yollardan giren çoğunluğu İran ve Iraklı olmak üzere 47 ülkeden yaklaşık 14 bin kişi yakalandı. 
     
Kurtulanlara köle muamelesi      Göçmenler arasında konteynırlarda veya hangarlarda havasız kalarak, bot ve teknelerin batması sonucu boğularak ölümlere sıkça rastlanıyor. Bu yolculuktan sağ kurtulanlar ise işçi simsarlarının eline düşüyor. 
     
Ahmet Kaya Özal gibi ...’      Öcalan, sanatçı Ahmet Kaya'nın ölmeden önce kendisinden mektup beklediğini belirterek "Cevap vermeyişim benim için bir eksiklik oldu. Onun ölümü Özal'ın ölüm tarzına benzer. Özal ölmeden önce 'Apo'nun yaptığı her şey yanlış değil' demişti. O da Malatyalıydı" yorumunu yaptı. Öcalan mektupta şunları söyledi "Ahmet Kürtçe bilmiyordu onu, sanat ve politika ilişkisini daha iyi incelemeye davet edecektim. Böyle bir beklentisi vardı. O cevabı vermediğim için üzüntülüyüm." 
     


 GÜNCEL 






















</TEXT>
</DOC>
