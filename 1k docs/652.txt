<DOC>
<DOCNO> 652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/guncel/gun05.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
F tipinde su’dan kavga 
</HEADLINE>
<TEXT>

Mahk m yakınları "şişe suyu bile parayla, sanki 5 yıldızlı otel"derken, yetkililer "her şeyin bir bedeli var" diyor 
     HÜSEYİN SOLMAZ Edirne DHA 

     Edirne F Tipi Cezaevi'ne nakledilen tutuklu ve hükümlülerden, şişe suyu istemeleri halinde para talep edilmesine yakınları tepki gösterdi. Hükümlü ve tutuklu yakınları "Burası gerçekten beş yıldızlı otel gibi. Şişe suyunu bile parayla satıyorlar" derken, yetkililer, "Dışardan alınan suyun, bisküvi ya da gazete gibi bir bedeli var" dediler. 
     Edirne F Tipi Kapalı Cezaevi'nde kalan hükümlü ve tutukluları ziyaret eden yakınları, getirdikleri gıda maddelerinin içeriye alınmamasından yakındılar. Cezaevinde çıkarılan karavana dışındaki tüm gıda maddelerinin parayla satılmasını eleştiren yakınlar, "Sudan bile ücret istiyorlar. Odasında yakacağı elektrik, okuyacağı gazete parayla. Çocuklarımız sıcak suyla duş alamıyor, kaloriferler sağlıklı yanmıyor" dediler. 
     Cezaevi yönetimiyse, hükümlü ve tutuklu yakınlarının bu şikayetlerinin yersiz olduğunu, kaloriferlerin yandığını, sıcak su verildiğini, bazı bölümlerde yaşanan küçük sorunların da giderildiğini söyledi. 
     


 GÜNCEL 




















</TEXT>
</DOC>
