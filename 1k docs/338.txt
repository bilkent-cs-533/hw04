<DOC>
<DOCNO> 338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/spor/spo05.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim’den son uyarı 
</HEADLINE>
<TEXT>

     ASLI BIÇAKÇI FLORANSA 

"Bu benim zaferim"      FİORENTİNA Teknik Direktörü Fatih Terim, Floransa’da yayınlanan Stadio di Firenze gazetesinde yayınlanan röportajında, ilginç mesajlar verdi. Juventus maçından sonra Fiorentina’da kalıp kalmayacağına karar vereceğini söyleyen Terim, "Yöneticilerle görüşeceğim. Daha fazla bekleyemem. Fiorentina şehri benden cevap bekliyor. Bazı kulüplerin de, varlığımın farkına varmalarından dolayı memnunum. Çünkü bu, benim zaferim" dedi. 
     
"Para önemli değil"      TERİM röportajda, kendisi için paranın önemli olmadığını da vurguladı. Ünlü hoca şunları söyledi "Ekonomik durum önemli olsaydı, Floransa’ya gelmezdim. Geçen sene, diğer kulüpler bana daha yüksek fiyat sunmuşlardı. Böylece bugün Fiorentina’ya göre on kat daha fazla kazanmış olurdum". Fatih Terim, daha da güçlenmek için transfer istediğini belirtti, "Ama yeni oyuncular alınmasa da takımdaki futbolculara güvenim sonsuz" diye konuştu. 
     
"Önce Fiorentina"      FİORENTİNA ile görüşmeden, diğer kulüplerin tekliflerini değerlendirmeyeceği konusunda söz veren Terim, İtalyan futbolunu içine girdikten sonra daha iyi anladığını bildirdi. Fatih Terim, birkaç yıl önce bir Türk gazetecinin, Galatasaray’ı kimin yeneceğini sorduğunu hatırlattı, "Ben de Galatasaray’ı sadece Galatasaray yenebilir demiştim. Felsefem hiç değişmedi. Fiorentina için de aynı yanıtı vermek istiyorum" yorumunu yaptı. 
     


 SPOR 




























</TEXT>
</DOC>
