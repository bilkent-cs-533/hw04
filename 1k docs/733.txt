<DOC>
<DOCNO> 733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yazar/sazak.html </URL>
<DATE> 2001/01/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çiller'in kaygısı 
</HEADLINE>
<TEXT>

     DYP lideri Çiller ile partisinin 2001 stratejisini konuşuyoruz "Türkiye hepimizin" diye başlıyor söze Tansu Hanım ve neden kaygılandığını anlatıyor 
     "Bu hükümetle sorunlar çözülmeyecek, olaylar giderek kontrolden çıkıyor, otorite kimde belli değil, kararlar nasıl alınıyor, başbakan mı bürokrasi mi yönetiyor ülkeyi, izah bulmakta güçlük çekiyoruz. 
     Ekonomi tam bir Latin Amerika klasiği, enflasyon düşüyor diye kendimizi aldatmayalım, uygulanan program sıcak para politikasına dönüştü. Faizler bu kadar yükselirse, dövizde reel faiz üzerinden yüzde 15 - 20 fazla kazanan yabancıya devlet garantisi verirseniz sıcak para girer çıkar ama düze çıkamazsınız. Çünkü bu program sürdürülebilir değil, Türkiye fakirleşiyor. 
     Taksim'de yılbaşı gecesi yaşananlar sosyal patlamanın habercisi, emniyet müdürlüğüne intihar saldırısı terörün hortladığını gösteriyor, af çıkarmayın dedik, cezaevlerindeki gerilime dikkat çektik ama sözümüzü dinletemedik. 
     Türkiye raydan çıkıyor. AB de on yıl daha yoksunuz 
     Son finansal kriz hükümetin can simidi haline geldi. Şimdi de krizden çıkma gerekçesiyle iktidara sarılıyorlar. Bu koalisyonu kayıtsız şartsız destekleyip muhalefetin sesine kulak tıkayan çevreler, gelinen noktada hükümetin beceriksizliğini nedense kabul etmiyorlar, sistemi devam ettirmek istiyorlar. 
     Bankalar operasyonunda da aynı tufahlık yaşandı. Başbakan diyor ki 'arı kovanına çomak soktuk ' Şikayet ettikleri kendilerinin avı kovanı, Egebank falan yol arkadaşlığı yaptıkları kesimlerin göz yumulan yolsuzlukları değil mi Deşifre oldular, cerahat akıyor. Niye arkası kesildi bunların takibinin... Gelin seçim ve siyasi partiler yasasını değiştirelim, şeffaflığı getirelim, siyasetin parasal kaynağı belli olsun diye çağrı yapıyoruz kimsenin aldırdığı yok. 
     Hükümet 5 artı 5'le uğraşıyor, Sayın Sezer'le çekişmenin sırası mı, eski paketi bir daha niye getiriyorlar, milletvekiline emeklilik rüşvetiyle, 69 pazarlığıyla Meclis gündemini belirlerseniz halktan tepki alırsınız. Millet bu kadar eziyet çekerken neyle uğraşıyorlar " 
     Çiller dertli, soluksuz konuşuyor, Ecevit'ten istediği randevu yanıtsız kalmış, muhalefetin dozunu artırmaya çalışırken "alternatif var mı " diye soruyoruz, şunu söylüyor 
     "Bu Meclis'ten birden fazla hükümet çıkar, ülkeyi alternatifsiz bırakmayız, muhalefetle diyaloğa kapanıyorlar, bu anlayışın ortamı daha da sertleştirmesinden endişe ediyoruz. Siyasi iktidar halkın sesine kulak vermezse, muhalefetin uyarılarına direnirse bu mücadele sandığa kadar gider." 
     Tansu Hanım açıkça söylemiyor ama DYP kurmayları, Ecevit'in azınlık hükümetiyle Türkiye'yi 18 Nisan'a götürmesinin "alternatif yok" tezini çürütmeye yeteceğini savunuyorlar. "Ecevit 60 kişilik DSP grubuyla bunu yaptı da DYP niye yapamasın " görüşü Ufuk Söylemez'e ait. 
     Ufukta böyle bir olasılık gözükmüyor ama 2001'in seçimin tartışılacağı zor bir yıl olacağı kesin. 
     Çiller mücadeleyi bırakmayacak. 
     
     





CHP... 


Hapishane üzerine 


Ekonomide 2001 


Ufak tefek üç ameliyat 


Fazilet'te Yenilikçiler'in yol haritası... 


"Hak" ve "yüz" 


Bağırta bağırta iniyor 


Baykal, Ecevit ve Roosevelt 


Matematik öğretmenleri 


Motivasyon .. 


Patlama raporu güven vermiyor 


Kesin karar zamanı... 


Güven tazeleme günü 


Enflasyon ve insaf 


Çiller'in kaygısı 


Bir oğul anasını, bir oğul babasını... 


Ortak çaba gösterin 


İstikrar politikasında ısrar’, reçete’de ayar’ gerek 


Zihnali dosyasında ayak sürüyorlar 


</TEXT>
</DOC>
