<DOC>
<DOCNO> 196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/yasam/ayas.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yıllık eğlendik 
</HEADLINE>
<TEXT>

Türkiye, derdi, tasayı, krizi bir gecelik olsun bir yana bıraktı, sabaha kadar doyasıya eğlendi. 2001’e, yine yeni umutlarla girildi... 
     YAŞAR ÇAKMAK - SERDAR BENLİ - AYKUT AYKANAT - DENİZ ALTUNTAŞ - ORHAN GÜNDOĞ 

     Hoşgeldin 2001’ dedik 
     ACI ve tatlı olaylarıyla 2000 yılı bitti. Koca bir yılın yorgunluğunu üzerinden atmak isteyen binlerce insan uzun Şeker Bayramı’yla birleştirilen yılbaşı tatilinde hem eğlenme hem de dinlenme fırsatı buldu. 2001’in karşılandığı yılbaşı gecesi, başta İstanbul olmak üzere birçok şehirde gece kulübü ve beş yıldızlı otellerin partilerinde kutlandı. 50 milyon liradan 250 dolara yaklaşık 170 milyon lira kadar değişen fiyatlardaki yılbaşı partilerine katılanlar, kasalara trilyonlar bıraktı. 
     
     Kimi barda, kimi sokakta 
     GÜCÜ olanların verdiği paralarla cüzdanları boşaldı, karşılığında içtikleri ve yedikleriyle mideleri, dinledikleri müziklerle kulakları doldu. Kimileri 2001’e evinde sevdikleriyle Hoşgeldin’ dedi. Tüm Türkiye’de büyük şehirlerin gözde meydanları ise, yeni yılı sokakta karşılamayı tercih edenlerle doluydu. Birkaç saat için herkes derdi, tasayı unuttu, saat 24.00’da sevdiğine sarıldı ve yeni yılı, yine yeni umutlarla karşıladı. Bize de, Mutlu yıllar Türkiye’ demek kaldı... 
     


 YAŞAM 




























</TEXT>
</DOC>
