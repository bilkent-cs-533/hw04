<DOC>
<DOCNO> 896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yazar/devrim.html </URL>
<DATE> 2001/01/06/ </DATE>
<TIME>  </TIME>
<AUTHOR> Serdar DEVRİM  </AUTHOR>
<HEADLINE>
Yılın on buluşu 
</HEADLINE>
<TEXT>

     Bilim adamları 2000 yılının 10 önemli buluşunu seçtiler. Bunların 5’i genetik ve tıp alanında yapılan çalışmalar 
     1. Gen haritasının okunması 
     İnsanın gen haritası okundu. Sıra, bu okunanın ne anlama geldiğini çözmekte. Uzmanlar, içinde bulundukları durumu "Siz, yeni müzik setinizin Japonca kullanma kılavuzundan ne anlıyorsanız, biz de çözdüğümüz gen haritasını o kadar anlıyoruz" diye açıklıyor. 
     2. Gezegen yağmuru 
     Güneş sistemimiz dışında gezinen, otuz kadar yeni gezegen gözlemlendi. Bu bir rekor. Bu gezegenlerde hayat belirtisi yok. 
     3. Batık Mısır kentinin bulunması 
     Eski Mısır’da çürümüşlüğü ve çöküntüyü simgeleyen üç kent vardı Kanopus, Herakleion ve Menuthis. Üçü de tarihten silinmişti. Arkeologlar, Ebukir sahili açıklarında bu kentleri buldular. 
     4. Dinozorların kalbi varmış 
     İlk kez bir dinozor kalbi fosili bulundu. "Kalpsiz" canavarların, diğer hayvanlarınkine benzer, ama 300 kilo çeken bir kalbi olduğu anlaşıldı. 
     5. Şeker hastaları için umut 
     Kanadalı doktorlar, şeker hastasının pankreasına sağlıklı hücre naklederek, vücudun yeniden ensülin üretmesini sağladılar. Milyonlarca şeker hastası için umut doğdu. 
     6. Hap kadar kamera 
     Endoskopiyi tarihe karıştıracak bir buluş. İsrailliler, 3 cm boyunda ve hap gibi yutulan bir mikrokamerayla mide ve bağırsak filmi çekmeyi başardılar. 
     7. Felçli farenin yürümesi 
     ABD’li doktorlar, omuriliğe enjekte edilen "tamirci hücreler" sayesinde, felçli fareleri yürütmeyi başardılar. İnsan üzerinde denemeler yakında başlayacak. 
     8. Gıcır gıcır bir timus 
     Timus, vücudun bağışıklık sisteminde önemli rolü olan bir bez miş . Salgıladığı Lenfositt akyuvarı vücuttaki yabancı hücreleri yok ediyor. Ancak kemoterapi, radyasyon, kanser ve AIDS hastalığı, timus hücrelerini öldürüyor. Uzmanlar, laboratuvarda timus hücreleri üretmeyi başardılar. AIDS hastaları için umut ışığı doğdu. 
     9. Kuvantum bilgisayarına adım adım 
     Çok önemli bir gelişme imiş, bir de anlayabilseydim. Yine de eski PC’lerinizi atmakta acele etmeyin. 
     10. Elektronun bölünmesi 
     Bölünmez zannedilen elektronlar, laboratuvarda iki eşit parçaya bölündü. Parçalara "elektrinos" denildi. 
     Aklınızdan "Niye bizde böyle buluşlar yapılamıyor" diye geçecektir, biliyorum. 1999 yılında Türkiye’de, milli gelirden Araştırma Geliştirme’ye ayrılan pay 0.49, ki bu kabaca 1 milyar dolar eder. Yanlış hatırlamıyorsan, IBM’in araştırma bütçesi 1.5 milyar doların üstündedir. 
     
Askerin liderlik prensipleri      Kara Kuvvetleri’nde eskiden belki bugün de sürüyor , subay ve astsubaylara, ceplerinde taşımaları, daima üzerlerinde bulundurmaları için, LİDERLİK PRENSİPLERİ diye 11 maddelik bir liste verilirdi. Her yöneticinin kesip saklaması gereken bir belgedir 
     1. Teknik ve taktik bakımdan ehil olunuz. 
     2. Kendinizi bilin ve şahs tak mül gelişme, olgunlaşma imk nları arayınız. 
     3. Astlarınızı tanıyın ve onların refah durumları ile al kadar olunuz. 
     4. Olup bitenlerden astlarınızı malumattar bilgi sahibi kılınız. 
     5. Astlarınıza örnek olunuz. 
     6. Vazifenin anlaşılmasını, murakabe denetlenmesini ve ifa edilmesini yerine getirilmesini sağlayınız. 
     7. Astlarınızı bir tim olarak yetiştiriniz. 
     8. Doğru ve vaktinde karar veriniz. 
     9. Astlarınıza mesuliyet duygusu aşılayınız. 
     10. Birliğinizi imk n ve kabiliyetine uygun olarak kullanınız. 
     11. Fiil ve hareketlerinizde mesuliyetten kaçınmayınız ve mesuliyet deruhte ediniz sorumluluk alınız . 
     
     





'Öteki Türkiye' 


Şiddet ve TV 


Koca dayağı da reyting kurbanı 


Teleon mağduru 


Gül'den Erbakan'a... 


Rahmi Bey nazara geldi diyenler var 


Hoca'dan Yenilikçiler'e, Asiltürk eliyle... 


Aykırı Siyaset 


Yılın on buluşu 


"Tuna, Polonya'dan henüz geçmiyor " 


YÖK darma duman 


Gazetecilik ve bayram 


Görüşme yerine bütünleşme... 


"Başka yol yok..." 


"Balalayka"nın hüznü... 


Maestro 


Başka dünyalar 


Avşar rekor kırdırttı 


Faiz yüksek ama satış iyiye işaret 


</TEXT>
</DOC>
