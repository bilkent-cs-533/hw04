<DOC>
<DOCNO> 337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/spor/spo04.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
5 1 kalkıyor 
</HEADLINE>
<TEXT>

Futbol Federasyonu sözleşmeler bitince, yabancı kontenjanını düşürme kararı aldı 
     Futbol Federasyonu Başkanı Haluk Ulusoy, yönetim kurulu olarak yabancı transferiyle ilgili önemli kararlar aldıklarını, 5 1 sisteminin büyük olasılıkla kalkacağını söyledi. 
     Ligdeki yabancıların sözleşme tarihlerinin sona ermesiyle birlikte, aldıkları kararları uygulamaya koyacaklarını belirten Ulusoy şunları söyledi 
     "Önce beşe, ardından da dörde düşürmeyi planladık. Bu yıl 5 1 uygulandı ve birçok kulübün bu kontenjanı kullanmadığı görüldü. Sezon başında istekli göründükleri bu yöntem, olumlu sonuç vermedi. Ayrıca gençlerin de önünü kapatması açısından Türk futbolu zarar gördü. Sanırım yeni dönemde Kulüpler Birliği de sorumluluklarının bilinci içinde bize yardımcı olacaktır." 
     Milli Takım Teknik direktörü Şenol Güneş, lig maçlarını yöneten hakemler ve ligle ilgili görüşlerini de açıklayan Ulusoy konuşmasını şöyle sürdürdü 
     "Şenol Güneş, bu ülkede Milli Takım Teknik Direktörlüğü yapacak üç isimden biridir. Şu ana kadar çizdiği grafikle bunu hak ettiğini de zaten kanıtladı. Kulüplerden o kadar teklif almasına rağmen hiçbirini kabul etmedi ve gerektiğinde Çin’e bile giderek kendisini geliştirdi. Erdoğan Arıca ise bu konuda kendisine yakıştıramadığım bir davranış içine girdi. Önce Gaziantepspor’la sözleşme imzalayıp kendisini garantiyi aldı, ardından bu konuda eleştiri yapmaya başladı. Güneş konusunda ne kadar isabetli bir karar verdiğimiz daha da belirgin bir şekilde ortaya çıkacaktır. Ligin ilk yarısı bana göre oldukça kaliteli geçti. Rekabetin artmasından çok memnunum. Maalesef yan hakemler çok hata yaptılar ve orta hakemlerimizi zor durumda bıraktılar." 
     


 SPOR 




























</TEXT>
</DOC>
