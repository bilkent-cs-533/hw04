<DOC>
<DOCNO> 962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/guncel/gun02.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Damat darbesi 
</HEADLINE>
<TEXT>

DYP Genel Başkan Yardımcısı Hayri Kozakçıoğlu’nun damadı tecavüze teşebbüs suçlamasıyla tutuklandı... 
     MUSTAFA BAKACAK LUBE AYAR İstanbul 

     Hakkındaki iddialarla zor günler yaşayan DYP Genel Başkan Yardımcısı Hayri Kozakçıoğlu, bu kez damadı Selçuk Alan’a yöneltilen suçlamayla şoke oldu. Kızı Faika ile evli olan tekstilci Alan, zorla ırza geçmeye teşebbüs ve alıkoyma suçundan tutuklandı. 
     Bayrampaşa Otoshow Fuarı’nda çalışan manken Rana Yörük, Şişli Cumhuriyet Savcılığı’na, Alan hakkında şik yette bulundu. Yörük dilekçesinde, fuarda tanıştığı Alan’ın kendisini bir yere davet ettiğini ve burada zorla alıkoyarak, tecavüze kalkıştığını öne sürdü. Bunun üzerine soruşturma başlatan savcılığın talimatıyla polis, Alan’ı önceki akşam gözaltına aldı. Şişli Adliyesi’nde savcı tarafından sorgulanan Alan, sevk edildiği Nöbetçi 5. Asliye Ceza Mahkemesi’nce tutuklanarak Bayrampaşa Cezaevi’ne konuldu. 
     
Avukatları itiraz etti      Avukatlarının itirazı üzerine mahkeme, dosyayı İstanbul Ağır Ceza Mahkemesi’ne gönderdi. Alan’ın 10 yıla kadar hapis istemiyle yargılanacağı belirtildi. 
     Kozakçıoğlu’nun Elektrik Mühendisi kızı Faika Alan 39 , tekstilci Selçuk Alan’la 41 2 Ağustos 1992’de Çırağan Sarayı’nın bahçesinde yapılan bir düğünle evlenmişti. Dönemin Şişli Belediye Başkanı Fatma Girik’in kıydığı nik hta gelinin şahitliği Süleyman Demirel, damadın ise resmi bir ziyaret için ülkemizde bulunan Kazakistan Cumhurbaşkanı Nur Sultan Nazarbayev yapmıştı. Nikaha bin 700 kişi katılmıştı. 
     
İddialarla gündeme geliyor      Kozakçıoğlu’hu zor durumda bırakan iddialar şöyle 1993’te İstanbul Valisi’yken, OHAL Bölge Valiliği yaptığı dönemde, valiliğe ait 2 milyar lirayı kendi hesaplarında tuttuğu ortaya çıkarıldı. Dönemin Cumhurbaşkanı Demirel, başbakanlığı sırasında paranın örtülü ödenekten bilgisi dahilinde verildiğini açıklayarak, Kozakçıoğlu’nu korudu. Soruşturma sonunda Kozakçıoğlu, aklandı. 
     Kozakçıoğlu’nun, 1995 yılında da 18 milyon lira maaşla Etiler’deki 600 metrekarelik İtalyan mobilyalı lüks daireyi nasıl aldığı merak konusu olmuştu. 
     Kozakçıoğlu hakkında geçen ay da Emirgan’da 3 milyon dolarlık villada oturduğu iddiası ortaya atıldı. Kozakçıoğlu burasının kızı Faika’ya ait olduğunu açıkladı. Değirmentepe Ayhan Sokak 2 numarada bulunan villanın kapısında polislerin beklediğini belirten mahalle sakinleri, Kozakçıoğlu ve eşini villada gördüklerini ifade ettiler. 
     
Naylon uçaklar      Kozakçıoğlu’nun ismi önceki gün ise yine OHAL Bölge Valiliği döneminde aldırdığı 3.5 trilyon liralık casus uçak skandalıyla anıldı. 1988’de "Shadow 2 Ultralight" tipi uçaktan 10 tane satın almak üzere İngiliz ASVEC firmasıyla 25 milyon dolara anlaşma yapıldığı, ancak teslim alınan iki uçaktan birinin deneme uçuşu sırasında düşmesiyle bundan vazgeçildiği ortaya çıktı. Anlaşmanın iptaline karşın, anlaşma tutarının yüzde 20’si olan 5 milyon doların da geri alınamadığı öne sürüldü. 
     
Yörük 15 gün rapor aldım      Olayın yaklaşık iki ay önce meydana geldiğini bildiren manken Rana Yörük, "Kozakçıoğlu’nun damadı olduğunu sonradan öğrendim. Tehditvari öğrendim" dedi. Yörük, şunları söyledi "Taciz var ama tecavüz yok. Darp edildim. Adli Tıp’tan 15 günlük rapor aldım. Mağdur olduğum için normal vatandaş gibi konuyu yargıya intikal ettirdim. Dilekçeyi verirken umutsuzdum. Kendim savcıya giderek şik yette bulundum." 
     


 GÜNCEL 
































</TEXT>
</DOC>
