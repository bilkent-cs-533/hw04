<DOC>
<DOCNO> 952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/ekonomi/eko04.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Eti Holding ve şeker’ 6 ay sonra satılacak 
</HEADLINE>
<TEXT>

Türkiye Şeker Fabrikaları ve Eti Holding’in özelleştirilme kapsamına alınarak, satışa hazırlanması tebliği yürürlükte 
     Özelleştirme kapsamındaki Türkiye Şeker Fabrikaları ve Eti Holding’in özelleştirilmesine ilişkin hazırlık işlemleri, altı ay içinde tamamlanacak. Özelleştirme İdaresi Başkanlığı’nın ÖİB , T. Şeker Fabrikaları, Eti Holding, ÇELBOR ve bazı iştiraklerin özelleştirilme kapsamına alınmasına ilişkin tebliği, dünkü Resmi Gazete’de yayımlanarak yürürlüğe girdi. 
     Tebliğe göre, T. Şeker Fabrikaları’nın özelleştirmeye yönelik hazırlık işlemleri, Sanayi ve Ticaret Bakanlığı ve Türkiye Şeker Fabrikaları tarafından ÖİB ile işbirliği çerçevesinde yürütülecek ve hazırlık işlemleri altı ay içinde tamamlanacak. Karara göre Eti Holding’in hazırlık işlemleri ise ilgili Devlet Bakanlığı ve Eti Holding tarafından ÖİB ile işbirliği içinde yürütülecek ve hazırlık işlemleri altı ay içinde bitirilecek. 
     Tebliğe göre, Makina ve Kimya Endüstrisi Kurumu’nun MKEK bağlı ortaklığı Çelik Çekme Boru Sanayi ve Ticaret ÇELBOR bir yıl içinde özelleştirilecek. 
     Ayrıca MKEK’nin Ortadoğu Teknopark Geliştirme Mühendislik, İnşaat, Taahhüt ve Ticaret ve Nitro - MAK, Makina Kimya - Nitro Nobel Kimya Sanayi’deki hisselerinin özelleştirme kapsam ve programına alınmasına, hisselerin satış yöntemi ile bir yıl içinde özelleştirilmesine karar verildi. 
     


 EKONOMİ 
















</TEXT>
</DOC>
