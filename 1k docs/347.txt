<DOC>
<DOCNO> 347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/spor/ykol.html </URL>
<DATE> 2001/01/03/ </DATE>
<TIME>  </TIME>
<AUTHOR> DOĞAN KOLOĞLU  </AUTHOR>
<HEADLINE>
Kültürün sesi 
</HEADLINE>
<TEXT>

     DOĞAN KOLOĞLU 

     Türkiye’de acımasız bir ticari rekabet ve TV desteğiyle iş dünyasına açılan futbol sporun kolektif oyun felsefesine ihanet ederek paylaşım, dayanışma ve katılım gibi "ahlaki değerlerini" görmezlikten geliyor. Bunun en kahreden anı, gol atan oyuncunun kendine asist yapan arkadaşına doğru koşacağına önce tribünlere "Beni alkışlayın" mesajını vererek yönlenmesidir. Ne acıdır ki, bu en coşkulu anda oyuncular, kendilerinin hayvanat bahçesindeki demir parmaklıklar arkasında top oynadıklarının insanlık suçunu hissedip protestosunu üretmiyorlar. Küfürlere kulaklarını tıkadıkları gibi. Oysaki ünlü filozof Albert Camus "Ahlak ve insani sorumluluk üstüne ne biliyorsam bunu futbola borçluyum" der. Acaba Türkiye’de bunu kaç düşünür tekrarlayabilir. 
     Bizim enteller ise "Ne sağcıyız ne solcu, futbolcuyuz futbolcu" yorumunu bile aşamadan, bir asrı kafalarındaki sorumsuzlukla kapattılar. Oysa ki, İsa’dan altı - yedi asır önce eski Yunan’da olimpiyat oyunları dönemi geldiğinde siteler arası savaş bir süre önce durur, Tanrı Zeus adına yarışmalar yapılır ve ondan sonra savaşa yeniden başlanırdı. 27 asır önceki bu olgunluğu bugün hayranlıkla anlatırken "nasıl bu kültürü yakalamışlar" diye hiç düşünüyor muyuz Fatih Terim ve Hakan Şükür "mamma mia" diye başlayan "Anne Türkler geliyor" korku belgeselini iki ayda değiştirdiler. "İmparator Fatih" deyimini Floransalılar eski Roma üslubuyla söylüyorlar. Aynı deyimi 1960 Roma Olimpiyat Oyunları’nda bir zamanlar Habeşistan forması ile koşan maratoncu Abebe Bikili birinci olarak stada Roma’ya muzaffer komutanların girdiği özel zafer takının altından geçerek kazandı. İlginçtir "yalın ayak" koşarak bugünkü süper başarı damgasına sahip özel ayakkabıları da ezdi geçti. Ama ister kader deyin, ister zafer, o ayaklarının biri kesildi, ardından da öldü. 
     


 SPOR 




























</TEXT>
</DOC>
