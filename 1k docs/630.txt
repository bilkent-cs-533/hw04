<DOC>
<DOCNO> 630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/son/sontur27.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoyol ücretlerine zam, köprü geçişleri 1,5 milyon lira oldu 
</HEADLINE>
<TEXT>

     Otoyollarda geçiş ücretleri yüzde 25 oranında artırıldı. Bayındırlık Bakanlığı'ndan yapılan açıklamada, otoyollarda yeni geçiş ücretlerinin, gişe önlerinde bozuk para alışverisindeki beklemeleri önleyecek ve trafik akışını hızlandıracak şekilde ortalama yüzde 25 oranında artırıldığı belirtildi. 
     Bu gece yarısından itibaren geçerli olacak yeni zamla İstanbul Boğaziçi ve Fatih Sultan Mehmet köprülerinden geçiş ücretleri otomobil, küçük otobüs, İstanbul belediye otobüsü, minibüs, kamyonet, jeep ve pikap için 1.5 milyon lira olarak belirlendi. Geçiş ücreti 8 akslı treylerde 20 milyon, 3-7 akslı treylerde 10 milyon, kamyon ve büyük otobüslerde 2'şer milyon, motosikletlerde ise 1.5 milyon lira olarak uygulanacak. 
     Açıklamada, seyahat edilen mesafe uzadıkça kilometre başına ödenen ücretin kademeli olarak azaltılmasının da genel prensip olarak öngörüldüğü belirtildi. 




</TEXT>
</DOC>
