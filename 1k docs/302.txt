<DOC>
<DOCNO> 302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/guncel/gun09.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar Selek’e yurtdışı yasağı 
</HEADLINE>
<TEXT>

Bilirkişi raporuyla tahliye edilen Pınar Selek'in gerekçeli kararı açıklandı 
     SEMRA PELEK İstanbul 

     Mısır Çarşısı'nda yedi kişinin öldüğü patlamayla ilgili idam istemiyle yargılanan sosyolog Pınar Selek'in tahliyesiyle ilgili gerekçeli karar açıklandı. Kararda, "patlamının LPG tüpünden kaynaklandığı" yolundaki bilirkişi raporuyla, suç vasfının değişerek şartla salıverilme yasasına girme olasılığı bulunduğu için serbest bırakıldığı bildirildi. 
     İstanbul 4 No'lu DGM'nin aldığı kararda şu görüşlere yer verildi 
     "Pınar Selek hakkında, Mısır Çarşısı'ndaki patlamayla ilgili bilirkişi raporunun mahiyetine, sanıkla ilgili çantasında ve işyerinde bulundurduğu iddia edilen bomba ve bomba yapımında kullanıldığı iddia edilen malzemeler dolayısıyla, Türk Ceza Kanunu'nun 169 ve 3713 sayılı Terörle Mücadele Kanunu'nun 5. maddesinde tarifini bulan silahlı terör örgütlerine yardım suçuna dönüşme ihtimaline, bu suçun ise Şartla Salıverilme yasasına girmesi dikkate alınarak oy çokluğuyla tahliye kararı verilmiştir." Mahkeme, dava sonuçlanıncaya kadar Pınar Selek'in yurtdışına çıkışına da yasak getirdi. 
     


 GÜNCEL 






















</TEXT>
</DOC>
