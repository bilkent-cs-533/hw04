<DOC>
<DOCNO> 292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/ekonomi/eko09.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro, yeni yılı zirvede karşıladı 
</HEADLINE>
<TEXT>

AB para birimi, yeni yılı dolar karşısında son beş ayın en yüksek değeri olan 94.38 sente yükselerek karşıladı 
     EKONOMİ SERVİSİ 

     Avrupa Birliği AB para birimi Euro, 2001 yılını, dolar karşısında son beş ayın en yüksek değeriyle açtı. Euro, dün dolar karşısında 27 Temmuz’dan beri ilk kez 94.38 sent seviyesine yükseldi. 
     Bu yıl, AB ekonomisinin ABD ekonomisinden daha fazla büyüyeceğine yönelik tahminler yatırımcıların ilk günden itibaren Euro’yu tercih etmesine neden oldu. 
     
Sağlıklı artış      Avrupa Merkez Bankası’nın yönetim kurulu üyesi ve aynı zamanda Bank of France’ın Başkanı JeanClaude Trichet, Euro’nun sağlıklı bir yatırım aracı haline gelmeye başladığını belirterek yakın gelecekte bir dolar seviyesine ulaşılacağını öne sürdü. 
     Bank of Avustralya’nın uluslararası stratejisti Michael Derks de "ABD’den kötü haberler gelmeye devam ederse, dolar değer kaybedecek ve Euro hızla yükselecek" şeklinde konuştu. 
     
     Japon Yeni hızla düşüyor 
     Euro’dan gelen iyi haberlerin aksine Japon Yeni, uluslararası para birimlerinin karşısında hızla değer kaybediyor. Yeni yıla dolar karşısında son 16, euro karşısında ise son 10 ayın en düşük seviyesine gerileyerek başlayan yen, Japon ekonomisinin durgunluğa gireceği yönündeki tahminleri de güçlendiriyor. Japon Yeni’nin dün, ABD Doları karşısındaki değeri 114.85 yen olarak gerçekleşti. 
     


 EKONOMİ 


















</TEXT>
</DOC>
