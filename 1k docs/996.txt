<DOC>
<DOCNO> 996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/siyaset/asiy.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül-Çiçek-Gökçek Disiplin Kurulu’na 
</HEADLINE>
<TEXT>

Gelenekçiler "Yeni Özalcılık" temasını işleyen yenilikçilere "Özal yolsuzluğu getirdi" derken Kutan, disiplin mekanizmasının çalıştırılacağı mesajını verdi 
     ABDULLAH KARAKUŞ Ankara 

     Fazilet Partisi İl Başkanları Toplantısı, dün yenilikçi - gelenekçi rekabeti altında toplandı. Necmettin Erbakan’ın yakın kurmayı Oğuzhan Asiltürk ile Genel Başkan yardımcılarının seslendirdiği disiplin mekanizmasının çalıştırılması mesajına Kutan’dan da destek geldi. Ancak Kutan, yenilikçilerin ihraç edilmesi yerine disiplin kuruluna sevk edilmesini istedi. İhraçla ilgili sorular üzerine Kutan, "Partide gerekli olan şey disiplindir. Bu illa ihraç anlamına gelmez" dedi. Bazı yenilikçi il başkanları ile birlikte Ankara Büyükşehir Belediye Başkanı Melih Gökçek, Abdullah Gül ve Cemil Çiçek’in de Disiplin Kurulu’na verileceği kaydedildi. 
     
Gül, Kutan’ı dinlemedi      Başta Gül olmak üzere yenilikçilerin büyük bölümü Kutan’ın açılış konuşmasına dinlemedi. "Kutan nerede biz oradayız" sloganları altında konuşan Kutan "Üzerimizde manevi bir sorumluluk var. İl il dolaşmalıyız. Camiamız içinde birliğimizi, beraberliğimizi, kardeşliğimizi, disiplinimizi şimdiye kadar olduğu gibi, aynen muhafaza etmek mecburiyetindeyiz" dedi. 
     Yenilikçilerin önde gelen isimlerinden Abdullah Gül, Milliyet’e yaptığı açıklamada, disiplin mekanizmasının çalıştırılması için yanlış bir şey yapmadıklarını söyledi. 
     Gül, gelenekçilerin "disiplini bozan hareketler" diye eleştirdiği CHP ziyareti ve Patalya’daki yemek zirvesinin masum görüşmeler olduğunu kaydetti. 
     "Öncelikle biz Baykal’a bir parti temcilcisi olarak gitmedik" diyen Gül şöyle devam etti "Farklı görüşlerdeki partiler arasındaki diyaloğun Türkiye için iyi olacağına düşündük. Disiplin suçu olup olmadığını yetkili kurullar karar verir." 
     Yemeğe genel başkan yardımcılarını da davet ettiklerini vurgulayan Gül, şöyle dedi "Özellikle Melih Bey’in yeni partiyle ilgili söyledikleri vardı. Bunların bizi bağlamadığını, bizim amacımızın partimizin daha halka dönük politikalar izlemesine yardımcı olmak olduğunu göstermek istedik. Yeni parti yorumları doğru değil." 
     


 SİYASET 














</TEXT>
</DOC>
