<DOC>
<DOCNO> 221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/yazar/devrim.html </URL>
<DATE> 2001/01/02/ </DATE>
<TIME>  </TIME>
<AUTHOR> Serdar DEVRİM  </AUTHOR>
<HEADLINE>
Sivil itaatsizlik ve sanayicinin isyanı 
</HEADLINE>
<TEXT>

     Cumartesi yazısı, hem bayram haftasına hem de yılbaşı tatiline denk gelince, sizi "ali fikirlerimden" sakınma ihtiyacı duymuştum. Bu kerre konumuz ciddi. 
     Size alt alta bazı rakamlar ve bilgiler aktaracağım. 
     
     1 Bizim 4 kişilik ailenin 9 yıldır aralık ayında ödediği elektrik faturalarını döktüm. İşte birkaç rakam aylık 400 Kws tüketim hesabıyla Kws fiyatına her türlü vergi vs. dahildir 
     
Yıl Kws fiyatı Fatura tutarı 1991 489 TL 195.600 TL 1994 2.872 TL 1.148.800 TL 1997 15.421 TL 6.168.400 TL 2000 78.624 TL 31.449.600 TL      
     Elektriğe ödediğimiz para 9 yılda 160 kat artmış. Bu yıllık ortalama 75 demektir. Hükümetin enflasyonla mücadelede çok başarılı olduğunu iddia ettiği 2000 yılındaki artış da 71.3 yani 1999'dan sadece 7 puan düşük . 
     2 Şebekelerde meydana gelen teknik kayıp, Batı ülkelerinde 7 iken bizde 10'muş Doğruysa eğer . 
     3 Türkiye'de kaçak elektrik kullanımı 10 - 11 civarındaymış Doğruysa eğer . Bu da yıllık 500 - 600 trilyon lira demekmiş. İstanbul'da kaçak elektrik kullanan gecekondular için, fatura ödeyen "dürüstlerin" cebinden çıkan para 1.5 trilyonmuş. 
     4 Güneydoğu'da kaçak elektrik kullanma oranı 40'tan fazla bir iddiaya göre 60 . Bu parayı da biz ödüyoruz. 
     5 Kaçak elektriğin zararı sadece biz "dürüstlere" değil. Aynı zamanda ülkeye. Hatlara fazla yük binmesi trafoları yakıyor kaçaklarla mücadele için insan çalıştırılıyor, boşuna masraf yapılıyor. 
     6 Elektrik faturasını ödemeyenlerin başında kamu kuruluşları ve belediyeler geliyor. Bu paraları ve affedilen faizleri de, ya vergi şeklinde ya elektrik fiyatına eklenerek, yine bize ödüyoruz. 
     7 Enerji Bakanı ve ilgili müdürler de, yüzleri bile kızarmadan "Teknik kayıplar, kaçak elektrik kullanımı, faturasını ödemeyen belediyeler... Zam yapmaktan başka çaremiz yok" diyip işin içinden çıkıyorlar. Türkiye bir garip Enerji Bakanı kaçak elektrikten, Adalet Bakanı hapishanelerden, İçişleri Bakanı emrindeki polisten şikayet ediyor... Sorumlusu kendileri değilmiş gibi. 
     Ben, mükellef olarak, tüketici olarak, vatandaş olarak devamlı "dürüst" Türkiye'de bu kelimenin eşanlamlısı "enayi"dir durumuna düşmekten bıktım. Bu konuda yalnız olduğumu da zannetmiyorum. 
     
Sanayiciden "sivil itaatsizlik" sinyali      İşte yukarıda söylediğime önemli bir örnek İstanbul Sanayi Odası'nın "Elektrik üretimi, motor ve kablo sanayii meslek grubu" üyesi sanayiciler, kasım ayının sonlarında bir toplantı yaptılar. Toplantı tutanağında şöyle deniliyor 
     "RE'SEN KARAR 
     Hükümetçe alınan yeni ek vergi yasaları, hakkaniyetten uzak, dengesiz ve gayri adildir. Ayrıca ekonominin üzerine büyük bir yük getireceği de açıktır. Bunları, yakalayabildiği vatandaştan rızası hilafında cebren alan hükümet, bu vergi gelirinin nerelere ve hangi kurallara göre harcanacağı konusunda bilgi vermemektedir. Oysa toplanan vergilerin nasıl kullanılacağı konusunda toplumun ciddi endişeleri vardır." 
     Türkiye ağır ağır "sivil itaatsizlik" ortamına itiliyor, bilesiniz. 
     Vergi mükellefinin ve kamu hizmeti tüketicisinin direnişine karşı nasıl bir "Hayata Dönüş Operasyonu" düşünülüyor acaba 
     
Uzun bir süre görmezden geldiğiniz sorun, yarı yarıya halledilmiş demektir. Winston Churchill      
     
     





2001 yılı 


Anna ile Bambi 


Bayram Gazetesi 


GİTMİYORUM 


Düş kırıklıkları değil, yaşama sevinçleri... 


Sivil itaatsizlik ve sanayicinin isyanı 


Tatil bitti diye üzülmeyin 


2001'in falı 


Dilekler ve gerçekler... 


Yılbaşı ateşi 


Parfümde kimyasallar nedense göze batmaz 


"Fakirleşerek" iç açığı, "dilenerek" dış açığı kapatacağız 


</TEXT>
</DOC>
