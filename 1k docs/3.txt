<DOC>
<DOCNO> 3 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/dunya/dun02.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar yemeği ZEHİR EDECEK 
</HEADLINE>
<TEXT>

Fanatik Rumlar, Denktaş’ın Klerides’le Rum Kesimi’nde yiyeceği akşam yemeği sırasında olay çıkaracak 
     YORGO KIRBAKİ Atina 

     KKTC Cumhurbaşkanı Rauf Denktaş’ın bu akşam adanın güneyine geçerek Rum lideri Glafkos Kleirdes ile yiyeceği akşam yemeğinin fanatik Rumlar tarafından düzenlenecek gösterilerle sabote edilmesinden korkuluyor. 
     Rum güvenlik birimleri 1975’den sonra ilk defa adanın güneyine geçecek olan Denktaş’ın korunması için seferber oldu. Rum Yönetimi lideri Klerides en yetenekli özel muhafızlarını Denktaş’ı korumakla görevlendirdi. 
     Rum yetkilileri, Yeşil Hat’tan yemeğin yeneceği Klerides’in evine kadar sürecek olan 10 dakikalık otomobil yolculuğu sırasında da olaylar çıkmasından endişe ediyor. 
     Önceden belirlenen güzergah üzerinde eylem düzenlenmesi halinde, gizli tutulan ikinci bir güzergah seçildi. Bu güzergahta da eylem gerçekleştirilmesi durumunda Denktaş Rum Yönetimi liderinin evine helikopterle nakledilecek. 
     



 DÜNYA 











</TEXT>
</DOC>
