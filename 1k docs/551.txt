<DOC>
<DOCNO> 551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yazar/heper.html </URL>
<DATE> 2001/01/04/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Taksim'deki milat... 
</HEADLINE>
<TEXT>

     Yılbaşı gecesi Taksim Meydanı'nda yaşanan olaylar Türkiye tarihinde bir "milat"tır. 
     Türkiye'de sınıflar arası çatışmanın pratiğe dökülme istidadının göstergesidir. 
     Sosyal ve kültürel farklılıkların çatışmasından çıkan kıvılcımdır. 
     Gelir dağılımı adaletsizliğinin sonucudur. 
     Kendini kabul ettirememenin verdiği ezikliğin dışa vuruşudur. 
     Entegre olamamanın sıkıntısıdır. 
     Türkiye'de birden fazla Türkiye oluşunun ispatıdır. 
     Göç, varoş, işsizlik üçgenindeki sıkışmadan doğan patlamadır. 
     Peki bu olaya gerektiği kadar önem verildi mi 
     Üzerinde duruldu mu 
     Göründüğü kadarıyla, hayır. 
     
     
     
     Bir gazete başlığı 
     "Dünya 2001'e ışıl ışıl girdi". 
     Doğru Uzakdoğu'da başlayan şenlik, coşku, ışık, renk, Asya'dan, Avrupa'dan geçti Amerika'ya ulaştı. 
     Türkiye'nin sembolü Taksim Meydanı ise farklıydı. 
     Orada toplanan ve eğlenen, yeni yılı kutlayan binlerce insan, yine eğlenen ve yeni yılı kutlayan başka bir insan grubunu taşlıyordu. 
     The Marmara Oteli'nin camları yerle bir ediliyordu. 
     Otel müşterileri korkuyla sağa sola kaçışıyordu. 
     Dışarıdakiler, içeridekileri tanımıyordu, ama fırlatılan her taşta, her şişede hırs vardı, kin vardı... 
     
     
     
     Toplumsal barış böyle bir psikolojik temel üzerine inşa edilebilir mi 
     Taksim olayı gerçeğin anlaşılması için turnusol kağıdı işlevi görmüştür 
     Türkiye'nin sosyal düzeni alarm veriyor. Duyan yok mu 
     
Yine bedelli askerlik      Bedelli askerliği destekleyen önceki günkü satırlarımıza çoğu lehte bir kısmı aleyhte pek çok e - mail elektronik mektup geldi. 
     Lehte olanlardan, yani bizimle aynı görüşte olanlardan söz etmek gereksiz. 
     Aleyhte olanların değindiği haklı bir nokta var. 
     O da parası olanla olmayan arasındaki fark. 
     Yani parası olan kısa dönem askerlikten yararlanıp, ekonomik hayata bir an önce atılma imkanını elde edecek, parası olmayan uzun süreli askerlikle hayat yarışına geriden başlayacak. 
     Bu adaletsizlik sayılmaz mı 
     Tabii ama, bunun da çaresi var. 
     Mali gücü olmayan askerlik mükellefleri ödemeleri gereken bedel için makul bir süre ve makul taksitlerle borçlandırılabilir. 
     Önemli olan o gün saydığımız, bedelli askerlikten beklenen yararların elde edilmesi. Buna inanılıyorsa eşitliğin ve adaletin sağlanması için çare bulunur. 
     
     





Avrupa hukuku 


Birtek Türkiye 


Fatih'ten bugüne 


Bankacılığa yeni düzen 


MİT’le ilgili veto farklı bir vetoydu 


Recep Tayyip Erdoğan neyin peşinde .. 


2001 Terim'in yılı... 


Meclis'in affedemeyeceği suçlar .. 


Şiddet çıkmazı 


Bahçeli "Ecevit'e ayıp olur .." 


Öğretmen maaşı 


Taksim'deki milat... 


Onlar kaçıyor, derdi bize kalıyor 


İhlas Finans’ın stratejisi... 


Haydi iş başına 


İşkence aleti 


ANAP'ın içi 


Yalova herhalde bu soruya yanıt verir 


Hepsi yanlış 


Doktor kamu bankalarına ne yersen ye’ demiş 


</TEXT>
</DOC>
