<DOC>
<DOCNO> 999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/siyaset/siy03.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP ile FP arasında bir kavga, bir düğün 
</HEADLINE>
<TEXT>

     KAYSERİ DHA 

     Kayseri'de MHP ile FP arasında bir gün arayla ilginç iki olay yaşandı. Ağırnas Belediye Meclisi üyesi iki MHP'li önceki akşam bir FP'liyi hastanelik edene kadar döverken, FP'li TBMM Başkanvekili Vecdi Gönül'ün oğlu dün MHP'nin Kayseri Büyükşehir Belediye Başkan adayının kızıyla evlendi. 
     Nikah törenine, genç çiftin ailesi ve yakınlarıyla, milletvekilleri, vali Nihat Canpolat ve çok sayıda davetli katıldı. Erciyes Üniversitesi Tıp Fakültesi Hastanesi'nde doktor olan Ali Saffet Gönül ile aynı hastanede hemşirelik yapan Emine Erkiletlioğlu'nun nikahlarını, Kayseri Belediye Başkanı Mehmet Özhaseki kıydı. 
     
Bir gün önceki olay      Ağırnas Belediyesi'nin önceki akşam halka açık yapılan toplantısında, FP'li Başkan Mehmet Osmanbaşoğlu hakkında MHP, FP ve ANAP'lılar çeşitli suçlamalar içeren 10 maddelik dilekçe verdi. Osmanbaşoğlu, dilekçeyi gündeme almadan oturumu kapatması üzerine salonda gerginlik çıktı. Toplantı çıkışında MHP'li Salih Uymaz ve oğlu Mustafa, başkandan yana tavır koyan FP'li Yıldız'la tartıştıktan sonra dayak attı. Osmanbaşoğlu'nun Kayseri Devlet Hastanesi'ne kaldırdığı Yıldız'ın yüzüne dokuz dikiş atılırken, Salih Uymaz ve oğlu da jandarma ekiplerince gözaltına alındı. Yıldız, "Bana 'Sen başkanın adamısın' diye saldırıp yumruk attılar" dedi. 
     


 SİYASET 














</TEXT>
</DOC>
