<DOC>
<DOCNO> 532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yasam/yas11.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhtar-mimar el ele 
</HEADLINE>
<TEXT>

17 Ağustos depreminin ardından geliştirilen Mahalle Afet Yönetimi Projesi, sivil yardımlaşmayı hedefliyor 
     HÜLYA ÇORAKÇI 

     Mimar Ahmet Turhan Altıner’in 17 Ağustos depreminin ardından geliştirdiği ve "Mahalle afet yönetimi" adını verdiği proje, pilot bölge olarak seçilen Gayrette’nin ardından altı bölgede daha uygulanmaya başladı. Kısa adı MAY olan bu proje ile İstanbullular’ın depreme hazırlanması amaçlanıyor. 
     
Çağdaş mahalle      "Mahalleliyle birlikte güvenli mahalleden, çağdaş tasarımlı mahalleye" sloganıyla yola çıkan Altıner, bu projeyle tepeden alta doğru değil, tabandan yukarı doğru bir hareket yürütmeyi amaçladığını söylüyor. Proje şu beş ana temadan oluşuyor Tepki verebilen bilinçli bir muhtar, yönetici mimar, bir avuç gönüllü, sivil toplum kuruluşu niteliğinde bir dernek ve bütün bunları sürekli motive edecek heyecan. 
     Proje İstanbul’da halen Gayrettepe, Yıldız, Cihangir, İdealtepe, Göktürk beldesi, Kemerburgaz ve Kemer Country’de uygulanıyor. 
     
Beraberlik ihtiyacı      Envanter sorumlusu ENS Ayka Sunkar, bir ilçeyi ya da ili organize etmenin çok zor olduğunu belirterek mahallenin bu konuda iyi bir ölçek olduğunu söylüyor. Sunkar, "En çok ihtiyacımız olan şey, birlik beraberlik ve mahalleye sahip çıkma. Mahallenin bu doğrultuda örgütlenmesi ve kentsel tasarımının yapılması. Biz insanları bu amaca doğru yönlendirmek istedik" şeklinde konuştu. Komşuluk birimi KOM sorumlusu Yüksel Soyalan da afet sonrası herkesin bir şeyler yapmak istediğini ancak, hiçkimsenin neyi nasıl yapacağını bilemediğini söylüyor. Soyalan, "Böyle bir iş oyun değildir. Disiplin işidir. Mutlaka eğitim gerektirir" diyor. 
     
Sigara parası aidat      Kurtarma eşgüdümü sorumlusu KES ve Gayrettepe Çevre Kültür ve İşletme Kooperatifi Başkanı Güldehen Özyol Üner de projeye daha fazla destek beklediklerini söylüyor. Üner’in görüşleri de şöyle "Halkın kendisine ve finasmana ihtiyacımız var. Herkesi kooperatife üye yapıp 13 bin nüfuslu Gayrettepe’de her aileden bir sigara parası alarak bu işi halledebiliriz." 
     
     MAY’ın amaçları 

</TEXT>
</DOC>
