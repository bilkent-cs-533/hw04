<DOC>
<DOCNO> 757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/soneko02.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nüfus Sayımı sonuçları 6-8 ay içinde açıklanabilecek 
</HEADLINE>
<TEXT>

     Geçen yıl 22 Ekim'de gerçekleştirilen Genel Nüfus Sayımı sonuçlarının, 6-8 ay içinde açıklanabileceği belirtildi. 
     Bu ay sonuna kadar ise 3-4 ilin nüfusunu açıklanması hedefleniyor. 
     DİE yetkililerinden edinilen bilgiye göre, Enstitü halen çalışmalarını Kahramanmaraş'ta yoğunlaştırmış durumda.Kahramanmaraş'ta tespitler devam ederken, çok büyük miktarda hayali yazım belirlendi.Çeşitli illerdeki incelemeler sırasında, hayali site ve mahalleler oluşturulması, gecekonduların site olarak nüfus kayıtlara geçirilmesi, boş arsaların blok olarak gösterilmesi ve kütük bilgilerinden yola çıkılarak yapılan hayali yazımlar gibi, 17-18 çeşit hayali yazım türüne rastlandı. 
     Sayımda bazı yerlerde rastlanan kütükten yazılan hayali nüfus sayıları DİE'nin elindeki imkanlarla doğurganlık, işgücü ve eğitim gibi kriterlerden yola çıkılarak tespit edilebiliyor. 
     Edinilen bilgiye göre, Kahramanmaraş ile birlikte aralarında Ağrı,Burdur, Gümüşhane ve Manisa'nın bulunduğu 15 ilde incelemeler devam ederken, Genel Nüfus Sayımı sonuçları 6-8 ay içinde açıklanabilecek. Kilis, Bilecik, Balıkesir, Çanakkale ve Burdur illerinden 3 veya 4'ünün sayım sonucunun, bu ay içinde açıklanması hedefleniyor. 



</TEXT>
</DOC>
