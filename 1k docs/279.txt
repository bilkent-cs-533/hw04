<DOC>
<DOCNO> 279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/dunya/dun02.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan euro liginde 
</HEADLINE>
<TEXT>

     TAKİ BERBERAKİS Atina 

     Yunanistan bu yılbaşı, milli parası Drahmi’ye veda sürecini başlatarak, AB’nin ortak para birimi olan euro’ya "merhaba" dedi. 
     Başbakan Kostas Simitis’in 5 yıllık iktidarı süresince en büyük kişisel başarısı sayılan gelişme ile Yunanistan AB içinde, ekonomik sorunları nedeniyle bulunduğu "sürüdeki kara koyun" durumundan kesin olarak sıyrılarak, "en gelişmiş Avrupa ülkeleri kulübüne" giriyor. 
     Atina’nın euro’ya ulaşan rotası çok zor dönemeçlerden geçti. 
     Yunanistan yüzde 18 civarındaki enflasyonu ve büyük bütçe açıkları nedeniyle 1998’de AB’nin kararlaştırdığı ve 11 üye ülkenin oluşturduğu "euro ülkeleri bölgesine" euro zone giremedi ve bütünlemeye kaldı. 
     
Simitis’in rüyası      15 üye ülkeden diğer 3’ü ise İngiltere, Danimarka, İsveç gerekli vasıflara sahip olmalarına rağmen kendi istekleri ile dışta kaldılar. 
     Ancak, iktidarının en büyük hedefi olarak Yunanistan’ı euro’ya sokmayı seçen Simitis’in sıkı ekonomi politikası sonucu enflasyon yüzde 2 - 3’lere düştü ve bir dizi özelleştirme ile bütçe açıkları kapanma rotasına girdi. Böylece geçen hazirandaki AB liderler zirvesi Yunanistan’ı da1 Ocak 2001’den itibaren euro alanına almaya karar verdi. 
     2001 yılı euroya adapte olma yılı sayılırken, ülkede tüm fiyatlar aynı zamanda euro ve Drahmi olarak belirtiliyor. Mart 2002’de ise drahmi tedavülden kalkacak ve tek para birimi olarak euro kalacak. 
     


 DÜNYA 












</TEXT>
</DOC>
