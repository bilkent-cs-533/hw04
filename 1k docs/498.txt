<DOC>
<DOCNO> 498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/siyaset/siy10.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuriş sabaha kadar ağladı 
</HEADLINE>
<TEXT>

     BERGAMA DHA 

     Annesi, eşi ve oğlunun trafik kazasında yaralandığını öğrenen "Karagümrük çetesi" lideri Nuri Ergin’in, cezaevinin camlarını kırdığı, kapıları tekmelediği ve sabaha kadar ağladığı belirtildi. Önce ziyaretine kimse gelmediği için kızan Nuri Ergin, ardından kazayı duyunca çılgına döndü. Fenalaşıp koğuş camlarını kıran, kapıyı tekmeleyen Nuri Ergin’e gece sakinleştirici iğne yapıldı. Ancak üzüntüsünden sabaha kadar ağlayan Nuri Ergin’in, avukatlarına "Kazanın komplo olup olmadığını araştırın" dediği, avukatların ise komplo ihtimali bulunmadığı yönünde bilgi ulaştırdığı kaydedildi. Bu arada Nuri Ergin’i dün kız kardeşi Neslihan ve büyük oğlu Nurettin Ergin ziyaret etti. 
     


 SİYASET 















</TEXT>
</DOC>
