<DOC>
<DOCNO> 128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sontur12.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşına karşı çıkanlar Taliban kafalılar 
</HEADLINE>
<TEXT>

     İslami kesimin bu yılbaşı öncesinde yaygın olarak sürdürdüğü "yılbaşı kutlaması ve milli piyango bileti haramdır" kampanyasına tepkilere bugün Başbakan Bülent Ecevit de katıldı. Ecevit yılbaşına karşı çıkanlar için "Taliban kafalı insanlar" dedi. 
     Başbakan Bülent Ecevit bugün öğle saatlerinde parlamento muhabirlerini ziyaret ederek yeni yıllarını kutladı. Gazetecilerin sorusu üzerine eşine herhangi bir hediye almadığını söyleyen Ecevit, "Özel bir kutlama yapmıyoruz. Bizim için her gün, her gece yılbaşı" dedi. 
     Başbakan Ecevit, yılbaşı kutlamalarının insanlığın ortak dayanışması olduğunu vurgulayarak şunları söyledi "Son günlerde bazı çevrelerde bu kutlamalarla ilgili karşı çıkışlar oluyor. Hatta Milli Piyango alınmaması isteniyor. Bunları üzüntüyle karşılıyor ve şaşıyorum. Kusura bakmasınlar ama bunlar Taliban kafalı insanlar" dedi. 
     Ecevit, parlamento muhabirlerinin ortaklaşa aldığı Milli Piyango biletlerine 10 milyon lira vererek ortak oldu. 
     






</TEXT>
</DOC>
