<DOC>
<DOCNO> 101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/soneko05.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da euro gerginliği 
</HEADLINE>
<TEXT>

     1 Ocak tarihinde Avrupa 
     Birliği AB ortak para birimi Euro'ya geçecek olan 12 ülkeden biri olan İtalya'da, Euro gerginliği yaşanıyor. 
     Ulusal para birimleri liret'e veda edecek olan İtalyanlar, en çok Euro'yla birlikte gelecek olan fiyat artışlarından tedirginlik duyuyor. 1 Ocak 2002 itibarıyla İtalya'da elektriğe kilovatsaat başına 5 liret, telegrafa yüzde 13, otoyollara yüzde 2.21, sinemaya yüzde 5, 
     telefona yüzde 6.3, ilaca 0.41 euro, taksiye 800 liret, müzelere yüzde 5 ile 50 arasında değişen artış yapılacağı açıklandı. Endüstri Bakanı Antonio Marzano, basına verdiği demeçlerinde ''Adaletsiz olan artışları kontrol altına alacağız'' dedi. Bu arada bankalardaki otomatik para çekme makinaların ATM Euro vermesi için gerekli işlemler halen devam ederken, 1 Ocak'ta sadece ATM'lerin yüzde 20'sinin Euro vereceği, geri kalan yüzde 80'inin ise 7 Ocak tarihinde Euro'lu hizmet vereceği bildirildi. Öte yandan Euro'ya büyük merak duyan İtalyanlar, 2 hafta önceden tanıtım amacıyla banka ve postanelerde satılan bozuk metal Euro kitlerini almak için kuyruklar oluşturdu. Noel ve Yılbaşı dolayısıyla verilen en gözde hediyelerden birinin de Euro kitleri olduğu görüldü. Yapılan araştırmalar sonrasında İtalyanların ilk zamanlar Euro ile alışveriş yapmaktan çekineceği, bu yüzden banka ve kredi kartlarının çok yoğun kullanacağını belirtildi. 
     






</TEXT>
</DOC>
