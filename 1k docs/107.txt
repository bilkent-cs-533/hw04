<DOC>
<DOCNO> 107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sonspo05.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonu derbiler değil Anadolu takımları belirliyor 
</HEADLINE>
<TEXT>

     Birinci Futbol Ligi'nde şampiyon, derbi maçları sonunda değil, Anadolu takımlarıyla yapılan karşılaşmaların ardından ortaya çıkıyor. 
     Birinci Futbol Ligi'nin geride kalan 43 sezonu gözönüne alınarak yapılan araştırmaya göre, derbi maçlarda en çok puan toplayan değil, diğer takımlarla yapılan karşılaşmalarda en fazla puanı alan ekipler, genelde mutlu sona ulaşıyor. 
     43 yıllık geçmişi bulunan Birinci Lig'de şimdiye dek derbi 
     maçlarda en fazla puanı toplayan takımlar, 16 kez ligi şampiyon olarak kapatırken, derbi maçlarda başarılı olamayan, ancak diğer karşılaşmalarda puan toplayan takımlar 27 kez ipi göğüsledi. 
     
     Derbi kralları şampiyon oldu 
     Son 2 sezonda ''derbi kralı'' olan takımlar, şampiyonluk ipini de göğüsledi. 
     1999-2000 sezonunda derbilerin en başarılı takımı olan 
     Galatasaray, geçen sezon da yine derbilerden en çok puan toplayan Fenerbahçe şampiyonluk ipini göğüsledi. 
     
     Derbilerin kralı Fenerbahçe 
     Birinci Lig'in 43 yıllık geçmişinde en çok ''derbi kralı'' olan takım Fenerbahçe. 
     Sarı-lacivertliler, 43 sezonda 16 kez ''derbi kralı'' olurken, Beşiktaş 14 kezle 2., Trabzonspor ve Galatasaray da 11'er kezle 3. 
     sırada yer aldı. 
     Galatasaray, 11 kez derbilerde başarılı olmasına karşın, tam 14 kez şampiyon olurken, en çok derbi kralı olan Fenerbahçe de 14 kez mutlu sona ulaşabildi. 
     






</TEXT>
</DOC>
