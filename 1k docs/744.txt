<DOC>
<DOCNO> 744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/sondun07.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 15 yaşındaki kızının gögüslerini büyüttürmek isteyen anne vazgeçti 
</HEADLINE>
<TEXT>

     İngiltere'de 15 yaşındaki kızına göğüs büyütme ameliyatı yaptırmak isteyen anne bundan vazgeçti. 
     The Guardian gazetesinin haberine göre, 40 yaşındaki anne Kay Franklin kendisine ameliyat yapılmamasını tavsiye eden cerrah Anthony Erian'ı dinleyerek, 16. yaşgünü hediyesi olarak kızı Jenna'ya göğüs büyütme ameliyatı yaptırmaktan caydı. Anne, ''Madem doktor Jenna'nın ameliyat için çok genç olduğunu söylüyor, onu dinleyeceğiz. Kızım ameliyat için 18 yaşına gelmeyi bekleyecek'' dedi. 
     Anne Franklin, ''komplekse girmesin'' diye kızının göğüslerini büyüttürmek istediğini açıklayınca tıp ve siyaset çevrelerinin eleştiri oklarına hedef olmuştu. Genç kız da ''Başarı için güzel göğüslere sahip olmak önemli. TV'de gördüğümüz bütün kadınlar göğüslerini büyütmüşler'' demişti. 




</TEXT>
</DOC>
