<DOC>
<DOCNO> 428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sontur03.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevleri zirvesi başladı 
</HEADLINE>
<TEXT>

     F tipi cezaevlerine nakillerin ardından, cezaevi sorunlarının çözümü ve gerekli hukuksal altyapının hazırlanması için Devlet Bakanı Faruk Bal, Adalet Bakanı Hikmet Sami Türk ve İçişleri Bakanı Saadettin Tantan saat 10.00'da biraraya geldi. 
     Adalet Bakanlığı'ndaki toplantıya, önce İçişleri Bakanı Tantan ardından da Devlet Bakanı Bal geldi. Bu arada Jandarma Genel Komutanlığı Harekat Başkanı Tümgeneral Osman Özbek de Adalet Bakanlığı'na geldi. Bakanların ellerinde birer dosya olduğu görüldü. Toplantıda, Adalet Bakanlığı'nca hazırlanan terörle mücadele yasasının 16. maddesinin değiştirilmesi, ceza ve tutukevleri izleme kurulları oluşturulması ve infaz hakimliği kurulmasını öngören yasa taslakları ile diğer hukuki ve idari düzenlemelerin ele alınması bekleniyor. 




</TEXT>
</DOC>
