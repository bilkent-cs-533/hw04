<DOC>
<DOCNO> 403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/soneko03.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük ikramiyenin İzmir talihlisi ödülünü aldı 
</HEADLINE>
<TEXT>

     Milli Piyango'nun yılbaşı özel çekilişinde, 3 trilyon liralık büyük ikramiyenin isabet ettiği yarım biletin sahibi İzmirli talihli, çekini, yetki verdiği Vakıflar Bankası Ege Bölge Müdürlüğü Personel ve İdari İşler Müdürü Vedat Pakdil aracılığı ile aldı. 
     Pakdil'e 1,5 trilyon liralık çek, Milli Piyango İdaresi Muhasebe Mali İşler Daire Başkanı Ali Çetin tarafından verildi. Büyük ikramiyenin isabet ettiği ''4758783'' numaralı yarım biletlerden İzmir'de satılanın sahibi hakkında bilgi vermekten kaçınan Pakdil, talihlinin ''orta yaşlı bir erkek'' olduğunu ve ikramiyenin yerini bulduğunu kaydetti. Pakdil, gazetecilerin talihlinin kimliği, mesleği ve ikramiyenin Vakıflar Bankası'nda hangi faiz oranı ve ne şekilde değerlendirileceğine yönelik sorularını ise yanıtlamaktan kaçındı. Pakdil bu arada, talihlinin kendilerine başvurmadığını, dolaylı şekilde kendilerinin talihliye ulaştıklarını kaydetti. 
     



</TEXT>
</DOC>
