<DOC>
<DOCNO> 368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/cankat.html </URL>
<DATE> 2001/01/03/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Bildiğiniz gibi değil 
</HEADLINE>
<TEXT>

     İkisini bildiğiniz, ikisini ilk defa işiteceğiniz dört haber. Ben hepsi bir arada buket halinde sunayım, dünyamızın nerelere geldiğine siz karar verin 
     Sonuncudan başlayalım. Dün bizim gazetede okudum. Japon bilgini Poşiaki Nose artık nasıl söyleniyor ise erkek eşcinselden aldığı sperm hücresini, çekirdeğini ayırarak dişi yumurtasına dönüştürüyor, sonra bunu aynı adamdan alınan erkek hücreyle döllüyormuş. 
     Koy bunu mikro-fırına demek geliyor insanın içinden bir "taşıyıcı anne"nin rahmine, al sana nurtopu gibi bir evlat. Bizim nonoş, sayenizde çocuğun hem anasıdır, hem de babası... 
     
     Kuşadası’ndaydı değil mi, hani bir vapur dolusu eşcinsel karaya indi de, bizim "zabıta kuvvetleri"nce liman gümrüğünde "Hop hoop Gidiş ve tarafa " diye durdurulduydu. 
     Ne demek eşcinseller kafilesi Ne demek olacak, vapurdan şehre kırmızı halılara basarak duhul eden turist grubu demekmiş Böyle olduğunu, Kuşadası’nı ürküten vapur Galata rıhtımına yanaşınca öğrendik. Gene o günlerde... 
     
     Ankara’da, kuzey ülkelerinden birinin büyükelçiliği. Üst düzey bir diplomat, tatilde gittiği ülkesinde evlenmiş, ama yalnız dönmüş Ankara’ya eşini bir süre sonra getirtmiş. 
     Getirtmiş getirtmesine de aradan zaman geçtiği halde sevgili eşinin Türkiye’yi teşrifini resm makamlara bildirmeyi ihmal etmiş. Elçilik personelinin Türkiye’de kalan çoluğunu çocuğunu da resm makamlara bildirmesi usuldenmiş, bilmiyordum . 
     Son günlerde bir değişiklik oldu mu, onu da bilmem. Benim bildiğim diplomatın sıkıntısı, sevgili eşinin de kendisi gibi sakallı bıyıklı erkek olmasıydı. Gelin de Ankara’dakilere anlatın Eşcinseller arası evlilik onların ülkesinde yasal bir işlem, haberiniz yok mu beyler 
     
     Ve büyük bir işadamımız öyle ki adının ilk iki harfini söylesem tanıyacaksınız Akdeniz kıyı tesislerinden birinde gördüğü esmer güzeli genç kıza iş teklifinde bulundu. 
     Çok iyi ücretle asistan olarak çalışmak ister misiniz 
     Hayır, benim değil kızımın asistanı olarak... O da sizi görmüş ve çok sevmiş, çok beğenmiş. 
     Ne yapacağınızı ben bilmem. İlişkinize siz aranızda karar verirsiniz. Bilmem anlatabildim mi 
     Kız kabul etmediğine göre, demek anlatamamış. 
     Dünya değişiyor. 
     
Cenaze var benzin yok      Milliyet’in kapısında Eren Güvener’e rastladım. Telaş içindeydi, ikindi namazında bir cenazeye yetişecekmiş, geç kaldım, diyor. 
     Yetişirsin, yetişirsin... 
     Saat 2 oldu, yarım saatte Nimet Abla Camii’ne dünyada gidemem. 
     Biraz geciksen de olur, deyince duralayıp yüzüme baktı Ateşböceği Yalçın’dan dinlediğimi anlattım. 
     Gazeteci Kayhan Taşkıran’ın cenazesiydi, Nimet Abla’da. Namaz saati 14.27. Namaz bitmiş, dua bitmiş, cenaze arabası yok. Yanlış camiye gitmiş olmasın Sormuşlar, soruşturmuşlar, öğrenmişler ki belediye cenaze arabasının mazotu bitmiştir. 
     Eee 
     E’si araba Edirnekapı’daki benzinciye gitmiş, belediye araçları mazotu ancak oradan alabilirmiş. 
     Emir demiri keser amma, emri hak vaki oldukta bile bunun istisnası yok mudur 
     
Kalaşnikof vereyim abi      Polislik güç iştir, bir hariçten gazel okumayı hiç sevmem, iki. Yoksa şimdi yapmakta olduğum iş, hariçten gazel okumanın dik l sı mıdır Onun orasını da izninizle es geçelim 
     Polisin bile gülmekten kendini alamadığı durumlar olur zaman zaman. Bugün size böyle bir olayı kısaca anlatmaya çalışacağım. 
     Bayram öncesiydi. Polis her zamanki asayiş denetimini yapıyor. Araçların birinden indirilen genç, ayakta duramayacak kadar sarhoş. 
     Sen bu işleri bırak abi, diyor karşısındaki polise gel bizim eve gidelim... 
     Ne yapacağız sizin evde 
     Orada sana bir kalaşnikof vereyim, tamam mı abisi... 
     Git işine, demenin yararı yok. Adam yalvar yakar ısrar ediyor. 
     Çaresiz kalıp Terörle Mücadele’den ekip istiyorlar. Sarhoş gencin dediği adrese gidiliyor. Evde, zilzurna sarhoş üç dört genç daha 
     Ooo Bakın bakın kimler gelmiş .. Sayın polis abilerimiz hoş gelmişsiniz Nerelerdesiniz abim, biz de sizi bekliyorduk. 
     Ve sahiden, bir değil altı kalaşnikof, iki bomba, iki tabanca ve mermileri... Polis ufak çapta bir cephaneliğe el koyuyor. Verimk r sarhoşlar da paketleniyor... 
     
     Ertesi gün gazetelerde haber. 
     7 DHKP-C militanı yurtdışından aldıkları talimat doğrultusunda İstanbul’da polise ve asker hedeflere yönelik eylemlere hazırlanırken bir hücre evinde yakalandı. Teröristlerle birlikte 5 adet kalaşnikof, 2 bomba ve 2 tabancaya el konuldu. 
     İzninizle bazen polislerin de şansı yaver gitsin, değil mi efendim 
     
Paper Moon      Yalnız İstanbul’da mı, Ankara’da da bir Paper Moon var. Üstelik pahalı da sayılmaz bir çift, asgar ücretle pek l karnını doyurabilir. 
     Ankara Paper Moon, işittim ki Ulucanlar Cezaevi’nde şube açma hazırlığı yapıyor. Meclis kulisinde konuşan iki milletvekiline kulak verdim. 
     Haberi duyan 
     Ne olacakmış cezaevinde Paper Moon diye sordu. 
     Dışarıdaki bol-paralılar içeri alındığından beri bilcümle Paper Moon’lar sinek avlıyormuş. 
     Siz kalaşnikof sığan yer Paper Moon’a dar mı gelir sanıyorsunuz 
     
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
