<DOC>
<DOCNO> 969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/guncel/gun06a.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Eroinin sahibi Urfi 
</HEADLINE>
<TEXT>

Atina’da ele geçen 520 kilo eroinin organizatörü Çetinkaya’yı cezaevinde ziyaret etmiş 
     NİHAT ALTINTAŞ İstanbul 

     Yunanistan’da ele geçirilen 520 kilo eroinin organizatörü Mustafa Karslı’nın "Matador Operasyonu"yla yakalanan Urfi Çetinkaya ve Cemal Nayır’ı geçen ağustosta cezaevinde ziyaret ettiği belirlendi. 
     İran’dan getirilen yüklü miktarda eroinin İstanbul’dan iki yolcu otobüsüne konularak Yunanistan’a gönderileceği istihbaratının alınması üzerine İstanbul Narkotik Şube Müdürlüğü ekipleri harekete geçti. Yunan polisiyle de bağlantı kurularak çalışmalara başlayan dedektifler, Ankara DGM’den aldıkları özel izinle otobüsleri takibe aldı. Edirne’den Yunanistan’a geçiş yapan otobüslerle ilgili Yunan polisi de devreye girdi. 
     
Çetinkaya bağlantısı      Atina’da düzenlenen operasyonda 520 kilo eroin ele geçirilen iki otobüsün gözaltına alınan şoförlerinin ifadesi üzerine İstanbul, İzmit’te düzenlenen operasyonlarda ise 14 kişi yakalandı. Bu kişilerin sorgusu sonucu eroinin Matador Operasyonu çerçevesinde tutuklanan uluslararası uyuşturucu kaçakçısı Urfi Çetinkaya’ya ait olduğu belirlendi. 
     Gözaltına alınanlar arasında bulunan Mustafa Karslı’nın, Çetinkaya ve sağ kolu Cemal Nayır’ı geçen 28 Ağustos’ta cezaevinde ziyaret ettiği bildirildi. Karslı’nın uyuşturucunun İspanya’ya geçişini kadar organizasyonundan sorumlu olduğu öğrenildi. Polisteki işlemleri tamamlanan 14 kişi dün İstanbul DGM’ye sevk edildi. 
     


 GÜNCEL 
































</TEXT>
</DOC>
