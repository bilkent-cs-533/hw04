<DOC>
<DOCNO> 967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/guncel/gun05a.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümlüden Bakanlığa cezaevi mektubu 
</HEADLINE>
<TEXT>

     ANKARA Milliyet 

     Adalet Bakanlığı, Hayata Dönüş Operasyonu sırasında kardeşi ölen bir hükümlünün gönderdiği "ibret mektubu"nu dün kamuoyuna açıkladı. Kardeşinin "terör kurbanı olduğunu" belirten adı açıklanmayan hükümlü, terör örgütlerine seslenerek, "Analarımızın öfkesi sizi boğacak " dedi. Adalet Bakanlığı’ndan yapılan açıklamada, "ölüm oruçları sürüyorsa Hayata Dönüş Operasyonu niye yapıldı, gereksizdi" biçimindeki yorumların yanıtlanmasında yarar görüldüğü kaydedildi. Açıklamada, operasyondan önce terör örgütlerinin, kalabalık koğuş sistemindeki zafiyetlerden yararlanarak fiili güç, baskı ve tehditle ölüm orucunda bulunan kişilerden durumu kritik olanlara tıbbi müdahaleyi engellediğine işaret edildi. Adalet Bakanlığı’nın açıkladığı mektup özetle şöyle 
"T.C Adalet Bakanlığı Kanalı ile Basına ve Kamuoyuna 
     "... Cezaevi’ndeki operasyonun tesadüfi kurbanlarından ...’nin abisiyim. O benim ... kardeşimdi. ... gibi bir cezaevi için olabilecek en az zayiatın içinde ....’mızın adını görmek, benim ve ailemin şimdiye kadar yaşadığımız en büyük acı. Bu bizim ailemizin trajedisi ise acımızı anlayacak binlerce başka aileyle aynı ülkeyi paylaşıyor olmamız da Türkiye’nin trajedisi. Çünkü benim kardeşim bir terör kurbanı. 

</TEXT>
</DOC>
