<DOC>
<DOCNO> 222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/yazar/guclu.html </URL>
<DATE> 2001/01/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Tatil bitti diye üzülmeyin 
</HEADLINE>
<TEXT>

     Sevgili öğrenciler 10 günlük tatil ne de çabuk bitti diye sakın üzülmeyin. Çok yakında yeni tatiller var. 26 Ocak'ta başlayan 16 günlük yarı yıl tatili ve hemen ardından 2 Mart'ta başlayacak olan 9 günlük Kurban Bayramı tatili eminim tatil özleminizi fazlasıyla giderecek... 
     Önemli olan tatillerin ne kadar çok olduğu değil, nasıl geçirildiği dediğinizi duyar gibi oluyorum. Pek çoğunuz için tatilin bir dinlence ve eğlence değil, eziyet olduğunu da yakinen biliyorum. Bir süre sonra üfff yine mi tatil diyen öğrenci, öğretmen ve veli sayısında patlama olursa sakın şaşırmayın... 
     
Bayram ve yılbaşı TV'leri      Türkiye'deki ekonomik krizin boyutlarını bayram ve yılbaşı televizyon yayınları çok çarpıcı bir şekilde ortaya koydu. Neredeyse tüm kanallar arşiv görüntülerle doluydu. Önceki yıllarda armağan vermek için yarışan kanallar, bu yıl beş kuruş harcamadan bayram ve yeni yılı geçiştirdiler. Nasıl olsa Türk halkı enayi Ne koyarsan izliyor. Ama bunun böyle olmadığını anlamaları için çok beklemeleri gerekmeyecek. 2001 kesinlikle iyinin kötüyü, emeğin kolaycılığı yendiği bir yıl olacak. Hep birlikte göreceğiz... 
     
Telefon çılgınlığı      Yılbaşı akşamı 'cep'ler yine kilitlendi. Meğerse birbirimizi ne kadar da çok seviyormuşuz. Birkaç yıl önceydi. Çizgi filmlerin birinde hemen herkes telefonla konuşuyor, internet üzerinden mektuplaşıyordu. Olup bitenleri izleyenlerden biri nedir bu çılgınlık, yakında telefon ve bilgisayar şirketleri dünyanın sahibi olacaklar diye bir laf etti. O zaman çok sıradan gelen ve hiçbir anlam ifade etmeyen bu sözcükler şimdi neredeyse gerçeğin ta kendisi oldu... 
     Bu olaydan çıkardığım ders, senaryo yazarlarının uzmanlardan çok daha iyi geleceği gördükleriydi. Ekonomi, siyaset, spor ve dış politika yorumcularının dün yazdıklarıyla, bugün yaşananlara bir bakın. Ne demek istediğimi çok daha iyi anlarsınız... 
     
Trafiğe yüzlerce kurban      TBMM Trafik Araştırma Komisyonu, aylarca çalıştı. Sonuç Son tatilde ölü sayısı ikiye katlandı. Demek ki boşa kürek çekmişler. Yabancı bir ülkeye gittiğinizde şehirler arası yoların üzerinde tek yerleşim merkezi göremezsiniz. Bizde ise tam aksi. Canavarla mücadeleye bir yerlerden başlanacaksa, ilk adım neden yolları yerleşim merkezlerinden uzaklaştırmak olmasın ki .. 
     
     





2001 yılı 


Anna ile Bambi 


Bayram Gazetesi 


GİTMİYORUM 


Düş kırıklıkları değil, yaşama sevinçleri... 


Sivil itaatsizlik ve sanayicinin isyanı 


Tatil bitti diye üzülmeyin 


2001'in falı 


Dilekler ve gerçekler... 


Yılbaşı ateşi 


Parfümde kimyasallar nedense göze batmaz 


"Fakirleşerek" iç açığı, "dilenerek" dış açığı kapatacağız 


</TEXT>
</DOC>
