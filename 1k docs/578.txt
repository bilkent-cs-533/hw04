<DOC>
<DOCNO> 578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/son/soneko01.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi emeklilerinin Ocak ayı aylıkları belirlendi 
</HEADLINE>
<TEXT>

     İşçi emeklilerinin Ocak ayı aylıkları belirlendi. 
     En düşük işçi emekli aylığı 121 milyon 910 bin 29 lira, en yüksek işçi emekli aylığı ise 231 milyon 561 bin 234 lira oldu. 
     4447 sayılı sosyal güvenlik yasası uyarınca, DİE tarafından Aralık ayına ilişkin açıklanan yüzde 2.5 oranındaki Tüketici Fiyatları Endeksi'nin TÜFE aylıklara yansıtılması sonucunda, en düşük işçi emekli aylığı 2 milyon 859 bin 25 liralık artışla 119 milyon 51 bin 4 liradan 4 milyon 690 bin lira tutarındaki sosyal yardım zammı dahil 121 milyon 910 bin 29 liraya yükseldi. 
     En yüksek işçi emekli aylığı ise, 5 milyon 533 bin 445 liralık artışla 226 milyon 27 bin 789 liradan 4 milyon 690 bin lira tutarındaki sosyal yardım zammı dahil 231 milyon 561 bin 234 liraya çıktı. 
     13 aylık sürede en düşük işçi emekli aylığında toplam 37 milyon 630 bin 29 lira, en yüksek işçi emekli aylığında ise toplam 73 milyon 86 bin 237 lira artış kaydedildi. Yaklaşık 3 milyon 350 bin dolayındaki işçi emeklisi, dul ve yetimi Ocak ayı aylıklarını, SSK tarafından daha sonra açıklanacak ödeme tarihlerinde ilgili banka şubelerinden alabilecekler. 
     




</TEXT>
</DOC>
