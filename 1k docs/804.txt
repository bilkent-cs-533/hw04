<DOC>
<DOCNO> 804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/astro/index.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Verimli bir gün 
</HEADLINE>
<TEXT>

Verimli bir gün olabilir, özellikle öğleden sonra saatleri. Bugün Ay günün ilk yarısında Boğa burcunda ve boşlukta kalıyor. Bu bakımdan 13.42’ye kadar hızlı bir ilerleme kaydetmek ve sonuçlara ulaşmak zor olabilir. Ay’ın boşlukta olduğu zamanlarda yeni başlangıçlar yapmaktan çok, eksikleri tamamlamak çok daha faydalı olabilir. Bu saatte İkizler’e geçen Ay günün temposunu birden yükseltiyor. İkizler hava elementinden bir burçtur ve Ay’ın bu burçta yer alması konuşma, yazma, iletişim ve hareket gerektiren tüm konulara özel bir vurgu yapıyor. Eğer eğitimle ilgili ya da iletişimin önemli bir rol oynadığı işlerle uğraşıyorsanız bugün hızlı gelişmeler yaşayabilirsiniz. 

Merkür ve Satürn 
Bugün aynı zamanda İkizler burcunun yöneticisi Merkür’ün Satürn’le de rahat bir açı kurmaya başladığını görüyoruz. İkizler burcundaki Ay’la birlikte bu etki düşüncelerimizi düzenli bir biçimde kullanabileceğimizi, sorumluluklarımızı daha objektif ve net şekilde ortaya koyabileceğimizi anlatmakta. Zihinsel konsantrasyonun daha akıcı ve rahat gerçekleşeceği bugün yaratıcı konularda az bir eforla çok daha büyük bir sonuç elde edilebilir. 

Öğleden sonra 
Öğleden sonra saatlerinde Ay ve Güneş arasında bizi harekete geçiren, bir miktar zorlayabilecek ama aynı zamanda somut konular üzerinde yoğunlaşmamıza yardımcı olacak bir açı oluşmakta. 15.57 Bu saatlerde ortaya çıkabilecek küçük aksamaları aşabilirsek, birçok konuda başarıyı garantileyebiliriz. Yine bu saatlerde 16.44 Ay ve Jüpiter birleşmesi cumartesi akşamına heves, hareket isteği ve iyimserlik getirmekte. Bu olumlu açı altında yeni başlangıçlar yapabilir, özellikle iletişim ve eğitim konularında hızlı adımlar atabiliriz. 

Akşam saatlerinde 
Akşam saatlerinde zevkli konular, sosyal birliktelikler ve bize keyif getiren tüm konularda çok daha aktifiz. Ay - Venüs karesi rehavet ve tembellik yaratsa da, bu yüksek tempolu günde böyle bir lükse de ihtiyacımız olduğu kesin. Günün olumlu enerjilerle ilerlediğini görüyoruz. Mutlu bir hafta sonu. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
