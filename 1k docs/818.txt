<DOC>
<DOCNO> 818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/ekonomi/eko06.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet lakırdı yapıyor 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, Almanya'da yaptığı açıklamada, Türkiye'nin yabancı sermayenin kıymetini bilmediğini savundu. 
     Yabancı sermayenin kompartımanın bir bölümünü oluşturduğunu ifade eden Sabancı, bu konuda "Utanılacak bir yerde oturuyoruz" diye konuştu. Türkiye'de 10 - 15 yıl önce özelleştirmeye karşı çıkanların bugün özelleştirmeye taraftar gibi görünmelerine rağmen eski görüşlerini sürdürdüklerini vurgulayan Sabancı, "Bunlar topu taça atıyorlar" dedi. 
     
'Bankalar satılmıyor'      Sabancı, özelleştirme konusunda hükümeti eleştirdi ve "Devlet bankaları satmıyor. Lakırtıdan başka bir şey yapmıyor. Satacağım da demiyor, özerkleştireceğim diyor" diye konuştu. Türkiye'de güçlü ve istikrarlı hükümetler olmadığına savunan Sabancı, şiddetin de terörün de ekonomiden kaynaklandığını söyledi. 
     "Türkiye'nin gelişmesi içi demokrasiyi öğrenmesi gerekir" diyen Sabancı, Turgut Özal zamanında, kendisi ile parlamentoda Ermeni, Yahudi, Rum parlamenterlerin olması konusunda görüşme yaptığını ifade etti. Sabancı, "Ermeni sorunu çıktığında Ermeni parlamenter bu konuda çalışma yapsın. Anlatsın" dedi. 
     


 EKONOMİ 

























</TEXT>
</DOC>
