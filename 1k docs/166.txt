<DOC>
<DOCNO> 166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/sanat/san01.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiyimserlik 
</HEADLINE>
<TEXT>

     Batıyoruz diye çığlık atmak zorundasınız. Dahası, "Battık " diye yakınmalısınız. 
     "Memleket için umut kalmamıştır... Dünyada hiçbir ülke, bizim kadar kötü durumda değildir... Bitmişiz, kardeşim, bitmişiz..." demiyorsanız, aptalca bir iyimserlik içindesiniz. Türkiye’de karamsarlık, hatta kötümserlik, çoğunluğun gözünde, "dürüst gerçekçilikötir onun ötesinde bir "erdem" olmuş gibidir. 
     "Bu da geçer yahu " demeyegörün, "Eskiden de durum pek iyi değildi ki " diye anıları birer hortlak gibi göz önüne getirmeyegörün... Hele "Şu anda zorluklar sıkıntılar var ama, güzel günler gelecektir," derseniz yandınız herkesin gazabına uğrarsınız. İyimserlik, çiğ bir davranış sayılıyor. Onun için, bir tuhaf, hatta çirkin terim uydurarak "Çiyimserlik" diye başlık attım yazıma. 
     Geçenlerde çok az tanıdığım bir kişi, "Ah, aaahh," dedi, "N’olacak bu memleketin hali " Boş bulunup "İyi olacak," demeyeyim mi "Er geç düzelecek. Sonra çok iyi bir döneme gireceğiz." Vay, efendim, sen misin karamsarlığı paylaşmayan "Gerçekleri görmezlikten gelmek, işte bu kadar olur Batmıştır bu memleket " 
     Oscar Wilde’in en anlamlı sözlerinden biridir "İyimserliğin temelinde salt terör yatar." Ben de terör içindeyim. Hiç umut kalmayınca bazı insanlar ancak iyimserliğe kapılabiliyor. 
     Pişkin - karamsarın üstüne üstüne gittim "Belki de, batan gemi benzetmesi doğru değil... Devleti de, memleketi de, asansör gibi düşünsek olmaz mı Biz, asansörle alt kata indik, bodrum katına... Yani dibe vurduk. Asansör yukarı da çıkar, aşağı da iner. Bundan aşağısı yok, artık olsa olsa yukarı çıkabilir asansör ". Ham - karamsar’da cevap hazır "Çıkmaz, efendim, çıkmaz Asansör öylesine bozuk ki tamiri mümkün değil. Üstüne üstlük, binanın kendisi yıkılmış zaten " 
     Bir insanı, bu kadar umutsuzluğa sürükleyen nedir Bunun cevabı apaçık Kimi dönemlerde toplumlar o kadar afetler, fel ketler, geçim sıkıntıları, siyasal boğuşmalar, maddi ve manevi çöküntüler yaşar ki karanlıkların ötesine göz atamazsınız. Öyle karanlıklar kuşatmış mıdır çevremizi En karamsar olanlarımız bile, k buslardan kurtulacağımıza inanmıyor mu İtiraf etmese de 
     Türklerin tarihi, "kabuslar ve uyanışlar" tarihidir. Neler görmüş, geçirmişiz... Demir dağlar kıstırmış bizi, yine de delip çıkmışız. Göçebelikte daima vahalara ulaşmasını bilmişiz. Bin yıl kendi toprakları üzerinde sürekli olarak egemen kalmış iki ulus daha gösteremezsiniz. İmparatorluğumuzun çökmesi bile, iki buçuk yüzyıldan fazla sürmüştür. "Hasta adam" 1920’de "öldü artık" diyenler az mıydı Başta kendi karamsarlarımız Siz bakmayın onlara, biz batar batar çıkarız. Bizde karamsar, bir karabataktır. Batınca çıkmayacağını sanan bir aptal kuş. 
     Çelebi, böyle olur bizde çiyimser dediğin 
     


 SANAT 










</TEXT>
</DOC>
