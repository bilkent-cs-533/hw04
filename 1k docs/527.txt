<DOC>
<DOCNO> 527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yasam/yas07a.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç - kapa’ SANTRALİ 
</HEADLINE>
<TEXT>

Zehir saçtığı için bir açılıp, bir kapatılan Yatağan Termik Santrali yine durdu 
     Daha önce defalarca saçtığı zehir nedeniyle üretimine ara verilen Yatağan Termik Santralı, dün bir kez daha şalter indirdi ’. 
     Santralin saçtığı dumanlar nedeniyle yine tehlikeli seviyeye çıkan havadaki kükürtdioksit oranı bölge için tehlike yaratınca, Yatağan’ın üretimi öğle saatlerinde durduruldu. 
     Yatağan Kaymakamı Mehmet Okur, dün saat 11.00’de yapılan ölçümlerde havadaki kükürtdioksit oranının metreküpte 600 mikrogram, saat 11.30’da ise 800 mikrograma yükselmesi üzerine 2 ünitedeki üretimin durdurulduğunu açıkladı. 
     
Sorun yine aynı      Santralin bir ünitesinin ise, patlayan kazanındaki bakım çalışmalarının sürmesi nedeniyle zaten çalışmadığını kaydeden Mehmet Okur, şöyle konuştu 
     "Havadaki inversiyon, yani kükürtdioksit oranı 500 mikrogramın üzerine çıktı. Biz de bunun üzerine saat 11.45 itibarıyla üretimi durdurduk. Yatağan TErmik Santrali’nde korkulacak herhangi bir şey yok." 
     


 YAŞAM 

































</TEXT>
</DOC>
