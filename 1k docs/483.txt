<DOC>
<DOCNO> 483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/magazin/amag.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartpostalları kıskandı 
</HEADLINE>
<TEXT>

Ozan Kaçmaz, eşi Seren Serengil’in seksi pozlu kartpostallarının tümünü almak istedi ama, korsanlarla başa çıkamadı.. 
     FERİDE ÇIKIT 

Seksi pozlar, bekarların gözdesi      ÇOCUKLUĞUNDAN beri sanat dünyasının içinde olan Seren Serengil, meslek yaşamı için önce şarkıcılığı sonra da babası Öztürk Serengil gibi oyunculuğu seçti. Bu yolda ilerlerken de vücudunu gözler önüne sermekten hiç çekinmedi. Seren Serengil, birbirinden seksi bu pozlarla da, özellikle bekar erkeklerin ilgi gösterdiği kartpostalların bir numaralı kadınlarından biri haline geldi. Ancak bu yılbaşında da en çok rağbet gören tebrik kartlarından olan Seren kartpostalları, sonunda güzelimizin başına iş açtı. İşi açan da, Seren Serengil’i kıskançlığıyla sık sık mağdur eden, yeni eşi Ozan Kaçmaz’dan başkası değil. 
     
5 milyar verdi, olmadı      ÇÜNKÜ bu kez de bu seksi kartpostalları kıskanan Ozan Kaçmaz, o öfkeyle piyasadaki Serengil kartlarını toplatmak için harekete geçti. Kaçmaz, kartların tümünü almak için 5 milyar lirayı gözden çıkardı. Ama kartlar satıldıkça, korsanlar yenilerini piyasaya sürdü. Bunun üzerine Kaçmaz bu yöntemden vazgeçti. Serengil de avukatına danıştı ama yine de satışı engelleyemedi. Böylece, Kaçmaz’ın kıskançlığına rağmen, Serengil kartpostalları en çok satan pozlar’ listesinin tepesinde kaldı. 
     


 MAGAZİN 













</TEXT>
</DOC>
