<DOC>
<DOCNO> 173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/siyaset/siy06.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
FP’ye af’ isteği partiyi böldü 
</HEADLINE>
<TEXT>

Hukukçu vekil Kamalak’ın Anayasa Mahkemesi’nden "dolaylı af" isteği yeni tartışma başlattı 
     ABDULLAH KARAKUŞ Ankara 

     FP’de şimdi de, Anayasa Mahkemesi’nden kapatma davasıyla ilgili af isteyip istememe tartışması başladı. Hukukçu milletvekillerinden Mustafa Kamalak, Anayasa Mahkemesi’ndeki kapatma davasıyla ilgili, "Odaklaşma iddiasındaki sözlerin tamamı, çıkarılan af kapsamındaki sözlerdir. Bunun için dikkate alınmaması gerekir" dedi. Anayasa Mahkemesi’nde FP’yi sözlü savunan Ankara Milletvekili Cemil Çiçek ise, "Kamalak bu düşüncesiyle FP’yi peşinen suçlu ilan ediyor. Söylediklerinin Anayasal dayanağı ve mantığı yok" diye konuştu. 
     Anayasa Mahkemesi’nden "dolaylı af" isteyen, ancak bu fikrini Başkanlık Divanı’na iletmediği öğrenilen Kamalak şunlar söyledi 
     "Kişiler için affa uğramış söylemler nedeniyle, bu sözlerle hiç bir ilgisi olmayan, dışarıda üçüncü kişilik niteliğindeki ayrı bir şahsiyete sahip siyasi parti kapatılabilir mi Çünkü cezası 12 yılı aşmayan cezalar durduruluyor, erteleniyor. Ben de odaklaşmadaki bu konuşmaların kapatma davasında dikkate alınmaması gerekir diyorum. Ama alınmasın demiyorum." 
     FP Grup Başkanvekili Bülent Arınç, bu konunun Başkanlık Divanı’nda görüşülmediğini ve bilgisi olmadığını söyledi. 
     


 SİYASET 
















</TEXT>
</DOC>
