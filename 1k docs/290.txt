<DOC>
<DOCNO> 290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/ekonomi/eko07.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasada tatil’ havası 
</HEADLINE>
<TEXT>

Para ve sermaye piyasaları yeni yılın ilk işlem gününü adeta uyuyarak geçirdi. Hisse senetleri binde 3 değer kazanırken, bono faizinde önemli değişiklik olmadı 
     EKONOMİ SERVİSİ 

     Piyasalar yılın ilk gününü kış uykusunda geçirdi. Bugün açıklanacak olan enflasyon ve cuma günü yapılacak yılın ilk Hazine ihalesine odaklanan borsa, yeni yıla yerinde sayarak girdi. Hisse senetleri sadece yüzde 0.32’lik artış gösterirken, endeks 29 puanlık yükseliş gösterdi ve 9.467’ye çıktı. En dikkat çekici gelişme, elektrik sektörü hisselerinin ortalama yüzde 4.85 değer kazanması oldu. 
     10 günlük tatil öncesi fazla riske girilmediği için tatil sonrası da borsada fazla işlem olmadı. Dün her iki seansta toplam 102.5 trilyonluk işlem hacmi olurken, bu rakam 21 Ekim 1999’dan bu yana oluşan en düşük günlük işlem hacmi olarak dikkat çekti. 
     
Dolar 6 bin lira düştü      Dün para piyasası borsaya göre daha hareketliydi. Bankaların yeni yılın ilk gününde dolar satışı yapması dolara 6 bin liralık düşüş getirdi. Bankaların yılın ilk işlem gününde 637 trilyonluk 900 milyon dolar döviz satışında bulunması piyasaları rahatlattı. 
     Dolar 669 bin liraya gerilerken, mark 2 bin liralık artışla 323 bin liradan işlem gördü. 
     Geçen yılın son gününü yüzde 118.42 ile kapatan İnterbank faizi dün yüzde 90’dan kapandı. Repo yüzde 80.22’ye inerken, en çok talep gören 20 Haziran vadeli bononun faizi ise yüzde 77.14 ile aynı değerde kaldı. 
     Bugün açıklanacak enflasyon rakamları ve cuma günü Hazine’nin yapacağı ihaleler piyasaların yönünü belirleyecek. Uzmanlar, yurtdışından ciddi anlamda para girişi olmadığı sürece hisse senedi piyasasının yatay ve satış baskısında kalacağını, ancak fondaki bankalar, THY ve T. Telekom’un satışıyla ilgili gelişmelerin ise borsayı harekete geçirebileceğini kaydettiler. 
     
2001’in ilk gününde yatırım araçları  2000 sonu 2001 ilk gün Değişim İMKB - 100 9.437 9.467 0.32 Bono 20.6.2001 77.12 77.14 0.02 Repo 87.64 80.22 -7.42 İnterbank 118.42 90.10 -28.32 Dolar 675.000 669.000 -0.88 Mark 321.000 323.000 0.62 Euro 0.9208 0.9465 2.79      


 EKONOMİ 


















</TEXT>
</DOC>
