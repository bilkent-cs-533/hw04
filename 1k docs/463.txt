<DOC>
<DOCNO> 463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/ekonomi/eko03.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Son 14 yılın en düşük enflasyonu 
</HEADLINE>
<TEXT>

2000’de yıllık enflasyon toptan eşyada yüzde 32.7, tüketici fiyatlarında yüzde 39 düzeyinde gerçekleşti. 1986’dan sonra fiyatlar ilk kez yüzde 40’ın altına indi 
     EKONOMİ SERVİSİ 

     Enflasyon 2000 yılında toptan eşya fiyatlarında yüzde 32.7, tüketici fiyatlarında yüzde 39 oranında gerçekleşerek, son 14 yılın en düşük seviyesine indi. En son 1986 yılında enflasyon tüketici fiyatlarında yüzde 30.7, toptan eşyada yüzde 24.5 düzeyinde gerçekleşmişti. Ayrıca aralıkta, kasıma göre, fiyatlar toptan eşyada yüzde 1.9, tüketici mallarında yüzde 2.5 arttı. 12 aylık ortalamalara göre yıllık enflasyon toptan eşyada yüzde 51.4, tüketici fiyatlarında yüzde 54.9 olarak hesaplandı. 
     1999 yılında enflasyon toptan eşya fiyatlarında yüzde 62.9, tüketici fiyatlarında ise yüzde 68.8 olmuştu. 1999 Aralık ayında, toptan eşya fiyatlarındaki artış yüzde 6.8, tüketici fiyatlarındaki artış ise yüzde 5.9 düzeyinde gerçekleşmişti. 
     
Hedefler yine tutmadı      Geçen yıl aralık ayı itibarıyla 12 aylık ortalamalara göre yıllık enflasyon, toptan eşyada yüzde 53.1, tüketici fiyatlarında da yüzde 64.9 olmuştu. 
     Hükümet 2000 başında yıl sonu enflasyonu için toptan eşyada yüzde 20, tüketici fiyatlarında yüzde 25 düzeyinde hedef belirlemişti. Ancak yıl içindeki gelişmelerin ardından 2001 Bütçe Yasası rakamları içinde, ekim ayında bu hedefler revize edildi. Hükümet, yıl sonu hedeflerini toptan eşyada yüzde 29, tüketici fiyatlarında yüzde 34 olarak açıkladı. Ancak 2000 sonunda rakamlar hedeflenenin 3 - 5 puan üzerinde çıktı. 
     Toptan eşya fiyatlarında 2000 yılı aralık ayında görülen yüzde 1.9'luk artışta, devletin payı 0.3, özel sektörün payı 1.6 puan oldu. 
     
Çekirdek 1.4'de kaldı      Bu arada çekirdek enflasyon olarak nitelenen imalat sanayiinde, özel sektördeki fiyat artışı yüzde 1.4 olarak hesaplandı. Söz konusu artış devlet sektöründe binde 9 olarak hesaplandı. DİE'den yapılan açıklamaya göre, toptan eşyada aralık ayında, sektörel bazda en yüksek fiyat artışı yüzde 4.2 ile elektrik, gaz, su sektöründe gerçekleşti. 
     Aralıkta fiyatlar, tarım, ormancılık ve balıkçılıkta yüzde 3.4, madencilik ve taş - ocakçılığında yüzde 1.6, imalat sektöründe yüzde 1.2 oranında arttı. Aralık ayında fiyatların en fazla arttığı alt sektör ise yüzde 4.9 ile elektrik, gaz üretimi ve dağıtımı, yüzde 4 ile mobilya imalatı olurken, bunları yüzde 3.6 ile de tarım - avcılık, yüzde 3.4 ile maden kömürü, linyit çıkarımı izledi. 
     
Madencilik ilk sırada      Geçen ay ormancılık, tomrukçulukta, tütün ürünleri imalatı, taş - ocakcılığı ve diğer madenler, büro makinaları imalatı, diğer ulaşım araçlarının imalatında ise fiyat değişmedi. 
     Aralık ayı itibarıyla son bir yıllık dönemde ise sektörel bazda en yüksek fiyat artışı, yüzde 46.1 ile madencilik sektöründe gerçekleşti. Yıllık enflasyon, tarım sektöründe yüzde 39.8, imalat sanayinde yüzde 29.4, elektrik, gaz ve su sektöründe yüzde 37.4 oldu. Alt sektörler bazında, yıllık en yüksek fiyat artışları yüzde 72.7 ile ormancılık, tomrukçuluk, yüzde 68.5 ile hampetrol ve doğalgaz çıkarımında görüldü. 
     
     Aralıkta kira tutulamadı 
     Tüketici fiyatları endeksine göre de, aralık ayında en yüksek fiyat artışı yüzde 4.2 ile kira ve yakıt gibi fiyatların yer aldığı konut harcamalarında gerçekleşti. Aralık ayında ana harcama grupları bazında bakıldığında, bir önceki aya göre fiyatlar gıda, içki ve tütünde yüzde 1.8, giyim ve ayakkabıda yüzde 1.6, ev eşyasında yüzde 2.3, 
     sağlıkta ve ulaştırmada binde 9, eğlence ve kültür yüzde 1.1, çeşitli mal ve hizmetlerde yüzde 3.6, lokanta, pastane ve otel harcamalarında binde 7 artış gösterdi. Eğitim harcamalarında ise fiyat değişikliği görülmedi. 
     
     2000’in şampiyonu sağlık 
     2000'de yıllık bazda ise ana harcama grupları itibarıyla fiyatlar, en fazla yüzde 51 ile sağlık hizmet ve ürünlerinde yükseldi. Gıda, içki ve tütünde fiyatlar yüzde 33, giyim ve ayakkabıda yüzde 35.8, konutta yüzde 46.3, ev eşyasında yüzde 43.5, ulaştırma yüzde 27.7, eğlence ve kültür harcamalarında yüzde 36.6, eğitim yüzde 27.5, lokanta, ve otel harcamalarında yüzde 45.9, çeşitli mal ve hizmetler yüzde 48.3 arttı. 
     
     Diyarbakır’da pahalı kış 
     Aralık ayında kasıma göre, en yüksek fiyat artışı yüzde 3.8 ile Diyarbakır’da gerçekleşti. Bu ili yüzde yüzde 3.4 ile İstanbul, yüzde 2.5 ile Gaziantep, Erzurum ve İçel izledi. Aylık olarak en düşük artış ise yüzde 1.1 ile Samsun'da görüldü. Samsun'u yüzde 1.3 ile Ankara ve Kayseri, yüzde 1.4 İzmir, yüzde 1.5 ile Denizli, yüzde 1.6 ile Zonguldak ve Bursa izledi. Yıllık fiyat artışlarının en yüksek gerçekleştiği il ise yüzde 47.6 ile Kocaeli oldu. Aynı dönemde, aralık ayı itibarıyla son bir yılda tüketici fiyatlarında yüzde 36.6 ile en düşük artış Antalya'da görülürken, yüzde 37 ile Samsun, yüzde 37.1 ile Ankara, yüzde 37.3 ile de İzmir düşük enflasyonun yaşandığı diğer iller oldu. 
     
     Armudun tadı kaçtı 
     ralık ayında seçilmiş maddeler içinde en yüksek fiyat artışı yüzde 14 ile armutta görüldü. Yıllık bazda ise fiyatı en fazla artan ürün, yüzde 83.8 ile kuru soğan oldu. 
     DİE'nin seçilmiş madde verilerine göre, armutu yüzde 11.7 ile muz,yüzde 10.8 ile domates, yüzde 10 ile küçük jeton ücreti ile izledi. Aralık ayında tüp ücreti yüzde 9.3, dergi fiyatları yüzde 8, tereyağı fiyatları yüzde 7.9, yemek odası takımı fiyatları yüzde 7.3 oranında arttı. 
     Geçen ay fiyatlar, tren ücretinde yüzde 6.9, kartlı telefon görüşmesinde yüzde 6.7 oranında arttı. 
     


 EKONOMİ 





















</TEXT>
</DOC>
