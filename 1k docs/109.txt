<DOC>
<DOCNO> 109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sonspo07.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da transfer dönemi başladı, Mihajloviç Fiorentina'da 
</HEADLINE>
<TEXT>

     İtalya Birinci Futbol Ligi'nde kötü bir sezon geçiren AC Fiorentina takımı, SS Lazio Roma'dan Sinisa Mihajloviç'i kiralık olarak aldı. 
     Ligin 16. haftası geride kaldığında, sondan 2. sırada bulunan AC Fiorentina, İkinci Lig'e düşmeme mücadelesi verirken, umut olarak Sırp savunma oyuncusu Mihajloviç'i transfer etti. 
     İtalya'da resmi transfer sezonu 1 Ocak'ta açılacağından Mihajloviç'in 2 Ocak'tan itibaren AC Fiorentina'da, antremanlara çıkacağı ve sezon sonuna dek geçerli olacak sözleşmeden yaklaşık 4 milyon dolar alacağı belirtildi. 
     Ekonomik krizden halen tam olarak çıkamayan AC Fiorentina, Hollandalı orta alan oyuncusu Harvey Delano Esajas'ı denerken, Chiesa'nın sakatlığından sonra kesin ihtiyaç olarak gösterilen hucüm oyuncusu için FC Inter'den genç futbolcu Adriano'yu kiralamaya çalışıyor. 
     Bu sırada transfer sezonunun başlayacak olmasıyla basında yer alan iddialarda, Fenerbahçe'den Rapaiç'e FC Inter, AC Milan, Benfica SL Lizbon ve Paris Saint Germain'in öneri götürdüğü, Nakata'nın AC Parma'dan Arsenal'e gideceği, Romario'nun ise Napoli'ye transfer olacağı yazılıyor. 
     






</TEXT>
</DOC>
