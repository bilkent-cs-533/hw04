<DOC>
<DOCNO> 427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sontur02.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avcılar'da trafik kazası 1 ölü,3 yaralı 
</HEADLINE>
<TEXT>

     Avcılar'da meydana gelen trafik kazasında 1 kişi öldü, 2 kişi yaralandı. Kazaya müdahale etmek için yolun karşısına geçmeye çalışırken bir otomobilin çarptığı polis memuru da hafif şekilde yaralandı. 
     E-5 Karayolu Hacı Şerif durağında, Ali Osman Korkmaz'ın kullandığı 34 ZK 8215 plakalı kamyonet ile sürücüsünün kimliği henüz belirlenemeyen 34 LVN 61 plakalı araç çarpıştı. 
     Kazada ağır yaralanan Korkmaz ile otomobilin sürücüsü ve yanında bulunan bir kadın, Özel Vatan Hastanesi'ne kaldırıldı. Hastanede yapılan müdahaleye rağmen üzerinden kimlik çıkmayan ve 25-30 yaşlarında olduğu bildirilen kadın öldü, diğer 2 yaralının sağlık durumlarının ciddi olduğu öğrenildi. 
     Bu arada, kazaya müdahale etmek için duran ve yaya olarak yolun karşısına geçmeye çalışan Avcılar Ekipler Amirliği'nde görevli polis memuru Sönmez Pınar'a, yoldan geçen başka bir otomobil çarptı. Hafif şekilde yaralanan Pınar, kaldırıldığı Özel Candan Hastanesi'ndeki ilk tedavisinin ardından, İstanbul Üniversitesi Tıp Fakültesi Hastanesi'ne sevkedilerek tedavi altın alındı. 




</TEXT>
</DOC>
