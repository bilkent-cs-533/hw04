<DOC>
<DOCNO> 593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/son/sonspo01.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Andersson, İsveç'e gitti 
</HEADLINE>
<TEXT>

     Sağ ayak beşinci tarak kemiğinde kırık belirlenen ve 2.5 ay sahalardan uzak kalacağı açıklanan Fenerbahçeli Kennet Andersson, ameliyat olmak üzere İsveç'in Göteborg kentine gitti. 
     Sarı-lacivertli formayla ligin ilk 18 haftasında 10 gole imza atan Andersson'un yarın ameliyat olacağı bildirildi. 
     Andersson, Atatürk Havalimanı'nda yaptığı açıklamada, Kocaelispor maçından sonra ayağındaki sorunla ilgili kendisine yeterli bilgi verilmediğini ve bu nedenle sakatlığını önemsemediğini söyledi. 
     İlk defa böylesine ciddi bir sakatlık geçirdiğini kaydeden deneyimli oyuncu, sakatlığıyla ilgili olarak kulüp doktorlarının kendisine bilgi vermediğini kaydederek, ''Ben futbolcuyum, doktor değil. Sakatlığımın bu derece ciddi olduğunu bilemezdim. 10 günlük tatilde iyileşeceğimi düşündüm'' diye konuştu. Ameliyattan sonra bir an önce sahalara dönmeyi arzuladığını kaydeden Andersson, kendisinin oynayamayacağı dönemde Fenerbahçe takımının bundan etkilenmemesi gerektiğini ifade etti. 




</TEXT>
</DOC>
