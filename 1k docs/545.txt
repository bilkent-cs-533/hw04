<DOC>
<DOCNO> 545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yazar/cemal.html </URL>
<DATE> 2001/01/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Recep Tayyip Erdoğan neyin peşinde .. 
</HEADLINE>
<TEXT>

     Siyaset kulisinin vitrininde Fazilet Partisi var. Kapatılacak mı, kapatılmayacak mı 
     Hem Fazilet'in kendi içinde, hem Ankara politikasında Türkiye'nin siyasi istikrarını yakından ilgilendiren hesaplar bu sorulara göre yapılıyor, politika oyunları buna göre kuruluyor. 
     Oyunların içindeyse biri özellikle dikkatleri üzerinde topluyor 
     Recep Tayyip Erdoğan. 
     Erbakan Hoca gibi o da siyaseten yasaklı. TCK'nın 312. maddesi uyarınca mahkum olup hapis yattığı için... 
     İstanbul'un eski Büyükşehir Belediye Başkanı Tayyip Erdoğan yalnız Refah - Fazilet tabanında değil, genel olarak merkez sağda adından çok söz edilen, üzerinde çok durulan ve karizmatik sayılan bir siyaset adamı... 
     Bu çevrelerde deniyor ki 
     "Tayyip Erdoğan siyaset yasağından kurtulursa, başa oynar. Bu nedenle, hem Erbakan Hoca'nın hem de merkez sağdaki liderlerin korkulu rüyası..." 
     O yüzden Recep Tayyip Erdoğan da siyaset yasağından nasıl kurtulacağına dair ince hesapların peşinde. İşin uzmanlarıyla, hukukçularıyla bu konu üzerinde düşünüyor, tartışıyor. 
     Nedeni malum 
     Gözü liderlik koltuğunda... 
     Dün kendisiyle sohbet ettim. Tayyip Erdoğan merkez sağda liderliğe hazırlanıyor. Mevcut liderlerin hiçbirini gözü tutmuyor. Bunların başında ise yıllar yılı birlikte olduğu Erbakan Hoca'yla, Oğuzhan Asiltürk gibi Hoca'nın yakın çevresi geliyor. 
     Şöyle dedi 
     "Artık antika saraylarına çekilip otursalar daha değerli olacaklar." 
     Şöyle devam etti 
     "Bizim liderler çekilmeyi bilmiyorlar. Hırsları aşırı. Rant ille de maddi olmaz. Bir de makamın zevki var. Bundan vazgeçemiyorlar. Belki de koltuğu bırakırsam kimse kapımı çalmaz diye düşünüyorlar." 
     Erbakan'la ilişkilerine gelince... 
     
Hoca'yla sanal ilişki...      Şunları söyledi 
     "Erbakan Hoca'yla çoktan koptuk. Aramızda maalesef uzun zamandır diyalog yok. Sadece düğünlerde, nikahlarda tesadüfen bir araya geliyoruz. Sanal ilişkiler denebilir. Yani hareketler gönülden gelmiyor." 
     Recep Tayyip Erdoğan'ın bu sözleri bir gerçeğe işaret ediyor 
     Fazilet bölünecek 
     Bu kesinleşmiş durumda. Hoca'yla, yani Gelenekçiler ile Yenilikçiler'in yolları çoktan ayrılmış. 
     Şimdi soru şu 
     Bölünme ne zaman resmiyet kazanacak Daha doğrusu, Yenilikçiler ne zaman yeni bir parti kuracaklar 
     Yani zamanlama meselesi... 
     Tayyip Erdoğan şöyle dedi 
     "Anayasa Mahkemesi Fazilet'i kapatma kararı verirse, yeni parti kesinleşir." 
     Ya kapatmazsa 
     Yenilikçiler bu durumda da Fazilet'ten ayrılıp yeni parti kurabilecekler mi Burada zorluk var. Sade partilinin, sokaktaki vatandaşın şöyle bir uyarı yapmasından çekiniyor gibi Tayyip Erdoğan 
     "Kalın partinin içinde, öyle mücadele edin. Hareketi bölmeyin." 
     Ancak, diğer önde gelen Yenilikçiler gibi Recep Tayyip Erdoğan da artık Fazilet Partisi içinde ya da Erbakan Hoca'yla aynı çatı altında siyaset yapmanın mümkün olmadığını belirtiyor. 
     
Liderlik sultası...      Bir başka deyişle yakındığı bir konu var 
     Liderlik sultası... 
     Tayyip Erdoğan şöyle dedi 
     "Siyaset tıkanmış durumda. Partiler politika üretmiyor. Her şey liderin iki dudağının arasında. Milletvekili elini kaldırırken liderin, grup başkanveklinin dudağına, gözüne bakıyor. Grupta başka davranıyor, kuliste başka konuşuyor. Bütün bunların altında lider sultası yatıyor." 
     Şunları da söyledi Erdoğan 
     "Yeni bir liderlik tarifi lazım. Tekelci bir aklın yönettiği siyaset değil, kolektif bir aklın yürüttüğü bir siyaset anlayışı şart. Mevcut liderlerin böyle bir havaya girme niyetleri yok. Kendileri dışındaki kanaatlere tahammül edebilecek, paylaşmasa dahi tolerans gösterecek liderler mevcut değil." 
     Tayyip Erdoğan bu nedenle liderlerin parti içi demokrasi açısından Siyasi Partiler Kanunu'nu değiştirmeye yanaşacaklarına inanmıyor. Kendileri bakımından bunun sonucuyla ilgili olarak şöyle dedi 
     "İşte bu yüzden parti içinde kalıp mücadele etmek çok zor. Hatta imkansız. Bekleyeceksin ki lidere emri hak vaki olsun..." 
     
Liderleri putlaştırmak      Tayyip Erdoğan, siyaset sahnesindeki liderleri eleştirirken şöyle dedi 
     "Ülkemizde maalesef siyasi liderleri partilerde tanrılaştırma anlayışı var. Liderleri putlaştırma eğilimi ağır basıyor. Bu çok yanlış. Korkuyor liderler. Çünkü serbest bıraksalar, millet kendilerine büyük bir ders verecek." 
     Partilerin durumuna gelince... 
     Şöyle dedi 
     "Bütün partiler dökülüyor. Araştırmalarda yüzde 10 sınırındalar. Kararsızların oranı yüzde 40'larda... Halkta yaygınlaşan bir görüş var. Bunlardan bir iş çıkmaz diyenler çoğalıyor." 
     Tayyip Erdoğan'ın hakkındaki siyaset yasağı kalkabilir mi 
     "Her an, her şey olabilir" diye yanıtladı bu soruyu Tayyip Erdoğan. Ancak önünü henüz tam göremiyor. 
     İki sonuç 
     Recep Tayyip Erdoğan siyaset sahnesinin baş oyuncularından biri olmaya, Fazilet de bölünmeye aday konumdalar. 
     
     





Avrupa hukuku 


Birtek Türkiye 


Fatih'ten bugüne 


Bankacılığa yeni düzen 


MİT’le ilgili veto farklı bir vetoydu 


Recep Tayyip Erdoğan neyin peşinde .. 


2001 Terim'in yılı... 


Meclis'in affedemeyeceği suçlar .. 


Şiddet çıkmazı 


Bahçeli "Ecevit'e ayıp olur .." 


Öğretmen maaşı 


Taksim'deki milat... 


Onlar kaçıyor, derdi bize kalıyor 


İhlas Finans’ın stratejisi... 


Haydi iş başına 


İşkence aleti 


ANAP'ın içi 


Yalova herhalde bu soruya yanıt verir 


Hepsi yanlış 


Doktor kamu bankalarına ne yersen ye’ demiş 


</TEXT>
</DOC>
