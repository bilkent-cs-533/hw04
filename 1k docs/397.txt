<DOC>
<DOCNO> 397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/sondun13.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Saddam'ın hasta olduğu iddialarını yalanladı 
</HEADLINE>
<TEXT>

     Irak yönetimi, Devlet Başkanı Saddam Hüseyin'in hasta olduğu yolundaki iddiaları yalanladı. 
     Irak Enformasyon Bakanlığı Genel Müdürü Doktor Selam Hattab, gazetecilere yaptığı açıklamada, Saddam Hüseyin'in hasta olmadığını söyledi. 
     Saddam'ın hasta olduğu yolunda çıkan haberlerin asılsız olduğunu belirten Hattab, Saddam'ın geçen hafta Pazar günü askeri geçitte beş saat Irak ordusunu selamladığını ve tüfeğiyle 142 kurşun attığını kaydetti. Hattab, Saddam'ın yaptığı bu işi gençlerin yapamayacağını belirtti. Londra'da yayımlanan Eş-Şark El-Avsat gazetesindeki haberde, Saddam'ın askeri geçit bittikten sonra hastaneye kaldırıldığı öne sürülmüştü. 




</TEXT>
</DOC>
