<DOC>
<DOCNO> 469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/ekonomi/eko07a.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağlar'ı dayısı da korumuyor 
</HEADLINE>
<TEXT>

     FUAT KARS Bursa DHA 

     İstanbul DGM tarafından, hakkında gıyabi tutuklama kararı çıkartılan Bursalı işadamı Cavit Çağlar'ın, kızının adını taşıyan Nergis Holding'le hiçbir ilişkinin kalmadığı ortaya çıktı. Bursa Valiliği'ne dilekce gönderen Nergis Holding, oluşturdukları güvenlik sistemiyle artık kurumlarıyla hiç bir ilişkisi bulunmayan Çağlar'ın korumasını üstlenemeyeceklerini belirterek, bu görevin polisler tarafından yürütülmesini istedi. 
     Devlet eski bakanlarından Çağlar'ın, İsviçre'ye gitmeden önce, Nergis Holding'teki tüm hisselerini devrettiği bildirildi. 
     Bursa Valiliği'ne 19 Aralık 2000'de Çağlar’ın dayısı olan şirketin Yönetim Kurulu Başkanı Şükrü Şankaya imzasıyla gönderilen dilekçede, Çağlar'ın artık korumasını, holdingteki güvenlik birimlerinin yapmayacağı iletildi. 
     
Ben değil, devlet korusun’ dedi      Dilekçede, Çağlar'ın Nergis Holding ile hiç bir organik bağı bulunmadığı, kendisine şirketin kurucularından olduğu için vefa borcu nedeniyle koruma verildiği kaydedilerek, artık bu korumanın yapılmayacağı kaydedildi. Çağlar'ın eski bakan olması nedeniyle emniyetçe korunması gerektiği vurgulandı. 
     Çağlar'ın daha önceden 15 polis tarafından korunduğunu belirten Bursa Valiliği'nde bir yetkili, "Özel Güvenlik Yasası’nda, korunması gereken kişilerin şirketlerinde güvenlik sistemi bulunuyorsa, korunmaları bu birim tarafından yapılıyordu. Çağlar, bir yıldır Nergis Holding'in korumaları tarafından korundu. Holding ile bağı kalmayınca, konu tekrar valilikte gündeme gelecek" dedi. 
     


 EKONOMİ 





















</TEXT>
</DOC>
