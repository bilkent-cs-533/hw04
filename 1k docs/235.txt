<DOC>
<DOCNO> 235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sondun08.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya da af hazırlığında 
</HEADLINE>
<TEXT>

     Rusya, cezaevi koşullarını iyileştirmek amacıyla hazırlanan yasa tasarısı çerçevesinde, mahkumların üçte birini affetmeye hazırlanıyor. 
     Adalet Bakanı Yuri Çayka, İnterfaks ajansına yaptığı açıklamada, parlamentonun alt kanadı Duma'ya sunulan yasa tasarısının geçmesi halinde, bir milyonu aşkın mahkumun yaklaşık 350 bininin aftan yararlanabileceğini söyledi. 
     Tasarının bu yılın ilk yarısında yasalaşmasını beklediklerini kaydeden Çayka, asıl amaçlarının Rus ceza sisteminde önemli reformlar yapmak olduğunu belirtti. Cezaevlerindeki mahkum sayısının yüksekliği bakımından dünyanın önde gelen ülkelerinden biri olan Rusya, cezaevleri koşulları nedeniyle uluslararası insan hakları savunucularının eleştirilerine maruz kalıyor. 




</TEXT>
</DOC>
