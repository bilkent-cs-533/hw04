<DOC>
<DOCNO> 480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/guncel/gun06.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Batıkta tek ceset çıktı 
</HEADLINE>
<TEXT>

Kemer’de kayalara çarparak parçalanan geminin, sulara gömülen ve 45 mülteci olduğu iddia edilen ambarında sadece bir ceset bulundu 
     FARUK KESKİN, CEM ÖZDEL 

     MÜLTECİ gemisinde arama yapan SAT ve SAS komandoları, saatler süren dalışlardan sonuç alamayınca çalışmalara son verdi. Gemideki 79 mülteciden 9’unun ölü, 37’sinin kayıp olduğu açıklandı. Sağ kurtulan 33 kişi Pakistan, Hindistan, Arnavutluk ve Gürcistan uyruklu. 
     OPERASYONU yöneten Antalya Deniz Komutanı Kd. Albay Fevzi Tosun, "Ambarda zincirlere dolanmış bir ceset bulundu. Bir insan 10 derecelik suda sadece 32 dakika yaşayabilir. 45 kişi ölmüş olsaydı, cesetlerin şimdiye kadar çoktan karaya vurması gerekirdi" diye konuştu. 
     VALİ Ertuğrul Dokuzoğlu da şunları söyledi "Gemiye 10 kişi İsrail’den, 5 kişi Kıbrıs Rum Kesimi’ndeki Larnaka Limanı’ndan, kalanlarsa, Antalya’daki koylardan binmiş. Geminin bağlı olduğu Ray Acenta’nın sorumluları sorgulanıyor" dedi. 
     


 GÜNCEL 















</TEXT>
</DOC>
