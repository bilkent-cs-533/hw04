<DOC>
<DOCNO> 382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/yazar/toker.html </URL>
<DATE> 2001/01/03/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Demokraside çare tükenmez ama.. 
</HEADLINE>
<TEXT>

     Geçenlerde TÜSİAD Başkanı bir televizyon programında "ahval - i umumiye gidişat"tan uzun uzun şikayet ettikten sonra çare olarak "Kabinede revizyon"u gösterdiğinde ben de - adetim olmadığı halde - oradaydım. "Siz ne düşünüyorsunuz " diye sordular. 
     "- Eğer revizyona Başbakan ile Yardımcıları dahil edileceklerse, doğru çaredir" dedim. 
     Güldüler. Kendilerini alternatifsiz ilan edenlerin kendiliklerinden gitmeyeceğini - onlar da, ben de - bildiğimizden şaka ettiğimi sandılar. 
     Bir kaç gün sonra İTO - İstanbul Ticaret Odası - Başkanı, o da bunu bildiği için başka bir formül söyledi MGK - Milli Güvenlik Kurulu, yani onun anladığı manada Asker - ekonomik duruma el koysun 15 16 Bakan tayin edip sorunu halletsin başka bir şeye karışmasın işini bitirince çekip gitsin. 
     Ondan evvel de bazı aklıevveller bunu düşünmemiş değillerdi. Hasan Cemal, "kendimi anlatıyorum" dediği ünlü kitabında nakleder ki Doğan Avcıoğlu ve arkadaşları - İlhan'lar, Uğur'lar, Çetin'ler, İlhami'ler ve tabii kendisi, Hasan da - bir takım Askere çengel atmışlar, planlar yapmışlar, fakat "kendi tankları" 9 Martta harekete geçmeyip 12 Martta "ötekilerin tankları" ile uyandıklarında pusulayı şaşırmışlardır. Hatta bazısı yanılıp üç gün 12 Martı göklere çıkarmıştır 
     Avcıoğlu ile, ki Türkiye'nin en iyi yetişmiş beyinlerinden biriydi, dışarda aynı okulda okuduğumuz, AKİS'te bir süre beraber çalıştığımız için aramızda başka türlü kafa denkliği vardı ona "Askerin senin kapını bekleyip, içerde yaptığın işe hiç karışmayacağını nasıl düşünebilirsin " dediğimde bunu düşünemediğinden böyle tertipler içinde olmadığını söylerdi. Fakat o da, ben de bilirdik ki içindeydi. 
     
Alternatif seçim tıkanınca..      Demokrasilerde çare elbette ki tükenmez. Beğenilmeyen hükümete parlamentoda çare aranılır parlamentoda çare bulunamayınca parlamentoya çare, seçimde aranılır. Bugün "Alternatifimiz yok" diye memleketin başında "her hal ü kar"da çöreklenmiş kalacaklarını düşünenler hiç haksız sayılamazlar. Mevcut üçe, malum ikiyi eklemeye kalkışmak pirinçe giderken evdeki bulgurdan olmak değil, sehpada can verecekken kazığa geçirilmeyi kabul etmek demektir. Peki, seçim O, şikayetçi "iş alemi" var ya, başta o, seçime gitmenin şimdiki "sözümona istikrar"ı bile mahvedeceği düşüncesiyle - geniş bir kamuoyu da buna katılmaktadır - hemen herkesi o alternatiften "şeytan görmüş gibi" kaçmaktadır. O korku da, haksız değildir. Sistemin ürünü siyasi partilerin, nitelikleri değişmeden - liderlerinin sultasındadırlar - katılacakları her seçim eş tablo verecektir. Milletvekillerini liderler, komşularını veya berberlerini aday gösterecek fütursuzlukla tayin edebildikleri sürece bunlar sisteme el sürmeye dahi cesaret edemeyeceklerdir. 
     Sadece iki ucu değil, bir baştan ötekine pis değnek. 
     İnanılması gerekir ki Türkiye'de "Peki, ne olacak "ı konuşan bütün çevrelerde bugün bunun karamsarlığı yürekleri dağlamaktadır. 
     Peki, ne olacak 
     Bunun üzerinde düşünmeye devam edeceğiz. Kurtuluş, yok değil. 
     





Eğlenmek... 


Adını koyalım... 


Toplumsal uzlaşma 


Bildiğiniz gibi değil 


Ecevit gitsin mi, kalsın mı tartışması... 


Mektuptaki son cümle 


Sürücü Ali Geyik ve diğerleri 


Ödev nasıl olmalı 


Okuyana iş yok, bulan da atılıyor 


Dramla biten ümit yolculuğu 


Yağdı Turkcell, çaktı Telsim 


İnce hesap dönemi... 


Erbakan'ın motoru 


Baykal'ın üslubu 


Kendinden kaçış 


Fazıl bari sen yapma 


Paylaşılmazsa satılır 


Demokraside çare tükenmez ama.. 


Faizler yükselecek Bu işte emir kumanda işe yaramaz 


Yuva kurduran banka Egebank 


</TEXT>
</DOC>
