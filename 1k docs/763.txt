<DOC>
<DOCNO> 763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/soneko08.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'den ABD'ye hisse satışı 
</HEADLINE>
<TEXT>

     Sabancı Holding ile Akbank Mensupları Tekaüt Sandığı Vakfı, portföylerinde bulunan 13.9 trilyon lira nominal değerdeki Kordsa-Sabancı DuPont Endüstriyel İplik ve Kord Bezi Sanayi ve Ticaret A.Ş. hissesini ABD'deki DuPont-Sabancı International LLC'ye 234.3 milyon dolara sattı. 
     Sabancı Holding'den Borsa'ya gönderilen açıklamaya göre, şirketin iştirakler portföyündeki Kordsa-Sabancı DuPont Endüstriyel İplik ve Kord Bezi Sanayi ve Ticaret A.Ş'ye ait 11 trilyon 528 milyar 839 milyon 439 bin lira nominal değerli hisseleri ABD'deki DuPont-Sabancı International LLC'ye 194 milyon 352 bin 220 dolara satıldı. Hisse satış bedeli, indirgenmiş nakit akım metoduyla belirlendi. 
     Satış bedelinin dün tahsil edildiği ve satıştan doğan 105 trilyon 118 milyar 71.6 milyon liralık kazancın sermayeye ekleneceği bildirildi. 
     Bu arada, Akbank T.A.Ş. Mensupları Tekaüt Sandığı Vakfı da, portföylerinde bulunan 2 trilyon 371 milyar 837 milyon 147 bin 500 liralık Kordsa-Sabancı DuPont Endüstriyel İplik Kordbezi şirketi hisse senetlerini 39 milyon 984 bin 233 dolar karşılığında DuPont-Sabancı International LCC'ye satıldığını açıkladı. Borsa'ya gönderilen açıklamada, satış bedelinin şirket hesaplarına aktarıldığı kaydedildi. 




</TEXT>
</DOC>
