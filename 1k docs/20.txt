<DOC>
<DOCNO> 20 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/guncel/gun06.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağa takılanlar 
</HEADLINE>
<TEXT>

Örümcek Operasyonu’nda en çok öne çıkan isim olan Erol Kohen’in mankenlik ajansı kurdurduğu ortaya çıktı 
     TOLGA ŞARDAN Ankara 

     Türkiye’yi sarsan "Örümcek Ağı" operasyonunda ele geçirilen doküman ve evrakı inceleyen müfettişler, organizasyonun bir numaralı ismi Erol Kohen’in, sağ kolu Ahmet Züberkan Arıkan’a, mankenler dünyasının önde gelen isimlerinden Julia Nitu ile şirket muhasebecisi Mürvet Akbıyık’a, "Fashion Mankenlik Ajansı" adıyla şirket kurdurduğunu belirledi. Polis, ajansın faaliyetlerini de mercek altına aldı. 
     Yine Kohen’in talimatıyla Nail Tahsildaroğlu ve Ramazan Küçük’e kurdurtulan Sürtur şirketinin kayıtlarında da çok sayıda uçak bilet masrafları, ev ve cep telefonlarının masrafları ile bazı özel harcamaların yer aldığı görüldü. Kohen’in bu şirket üzerinden soruşturmada adı geçen polis müdürleri başta olmak üzere, ünlü manken Aşye Hatun Önal, Bahçelievler katliamının sanıklarından Ünal Osmanağaoğlu’nun kardeşi Tamer Osmanağaoğlu ile birkaç milletvekilinin uçak bileti ücretleri ile özel harcamalarını yaptığı saptandı. Kohen’in harcamaları şirketten gösterip vergi indiriminden yararlandığı anlaşıldı. Müfettişler, son olarak 10 bine yakın gümrük çıkış beyannamesine el koyup inceleme başlattı. 
     



 GÜNCEL 
















</TEXT>
</DOC>
