<DOC>
<DOCNO> 518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yasam/yas02a.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizler tek kaldı 
</HEADLINE>
<TEXT>
Canavar İsmail'i seçti 
Kader, seçimini yaptı... İkitelli'de bir kamyonun biçtiği minibüste bulunan ikiz kardeşlerden İsmail ve babası öldü, İsa yaralı kurtuldu 
     İBRAHİM KARAHAN İstanbul 

     Ana karnından beri birlikte olan iki kardeşi, trafik canavarı ayırdı. 
     Korkunç kaza, Eyüp'te yaşandı. Bayram Günay 42 , su almak için önceki gece Kemerburgaz'a gitti. Yardım için, ikiz oğulları İsa ve İsmail ile küçük oğlu Bayram'ı da yanına almıştı. Baba ve oğulları, suyu İkitelli'deki iş yerlerine götürmek için saat 22.30 sıralarında yola çıktı. Ve yarım saat kadar sonra, korkunç kaza yaşandı. Bayram Günay'ın kullandığı minibüs, Hasdal mevkii TEM otoyolu girişinde, Hikmet Ün'ün kullandığı kamyonla çarpıştı. 
Kamyoncu Önüme çıktılar      Kaza sonucu hurdaya dönen minibüste sıkışan baba Günay ile ikiz kardeşler İsa ve İsmail ile kardeşleri İbrahim, itfaiye ekipleri ve vatandaşların yardımıyla araçtan zorlukla çıkarıldı. Şişli Etfal Hastanesi'ne kaldırılan baba Bayram Günay ile SSK Eyüp Hastanesi'ne götürülen İsmail 10 kurtarılamadı. SSK Okmeydanı Hastanesi'nde tedavi altına alınan İsmail'in ikizi İsa ile küçük kardeşleri İbrahim'in sağlık durumlarınınsa iyi olduğu öğrenildi. 
     Kaza sonrası gözaltına alınan kamyon sürücüsü Ün, minibüsün yan yoldan ani ve süratli bir dönüş yaparak önüne çıktığını, direksiyonu kırmasına karşın çarpışmayı önleyemediğini söyledi. 
     


 YAŞAM 

































</TEXT>
</DOC>
