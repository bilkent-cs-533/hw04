<DOC>
<DOCNO> 261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sontur14.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemer'de batan gemide mucize kurtuluş 
</HEADLINE>
<TEXT>

     Antalya'nın Kemer İlçesinin Kiriş mevkii açıklarında, batan gemi ile ilgili araştırma yapan helikopterden verilen bilgi üzerine harekete geçen SAS ve SAT komandoları, kazadan 29 saat sonra bu kişiyi kurtardılar. 
     Helikopterden, kaza yerinden yaklaşık 1 kilometre uzaklıktaki Kalınburun koyunda el sallayan bir kişinin görüldüğünün bildirilmesi üzerine, SAS ve SAT komandoları, belirtilen yere hareket ederek, bu kişiyi zodyakla buradan alıp, arama-kurtarma çalışması yapılan Kiriş mevkiine getirdiler. 
     Kemer'deki gemi kazasından 29 saat sonra keşif uçağı tarafından canlı olduğu görülen ve komandolar tarafından kurtarılan kazazede, Kemer Özel Yaşam Hastanesi'ne getirildi. Kiriş'in Kalınburun mevkiinde görülerek kurtarılan kazazedenin, bilincinin yerinde olduğu bildirildi. Kemer Özel Yaşam Hastanesi'ne getirilen ve 25-30 yaşlarında olduğu tahmin edilen kazazede, Acil Servis'te tedavi altına alındı. Kurtarılan gencin, kimliği ve hangi ülke vatandaşı olduğu henüz belirlenemedi. 
     Ancak arama kurtarma çalışmalarına, elverişsiz hava koşulları yüzünden, ara verildi. Antalya Deniz Komutanı Kıdemli Albay Fevzi Tosun, şiddetli rüzgar nedeniyle dalışın mümkün olmadığını belirterek, arama kurtarma çalışmalarına bir süre ara verildiğini bildirdi. 
     SAS ve SAT komandolarının arama kurtarma çalışmaları sırasında, geminin denizin dibindeki parçasının yatış şekli belirlenecek ve daha sonra, bu bölümdeki ambarda bulunduğu sanılan cesetlerin çıkarılmasına çalışılacak. 




</TEXT>
</DOC>
