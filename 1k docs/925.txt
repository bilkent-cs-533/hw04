<DOC>
<DOCNO> 925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/son/sonspo03.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe bugün izin yaptı 
</HEADLINE>
<TEXT>

     Ligin ikinci yarı hazırlıklarının ilk bölümünü İstanbul'da sürdüren Fenerbahçe'de, futbolcular günü izin yaparak geçiriyor. 
     Teknik Direktör Mustafa Denizli yönetiminde, 2 Ocak Salı gününden itibaren Samandıra Tesisleri'nde çalışan sarı-lacivertli futbolcular, 1 günlük iznin ardından, antrenmanlarına yarından itibaren devam edecek. 
     Bu arada ,teknik heyetten aldığı iznin ardından dün akşam İstanbul'a döndüğü bildirilen Zoran Mirkoviç'in de yarından itibaren takımla birlikte çalışmalara başlayacağı açıklandı. Hazırlıklarının İstanbul bölümü içinde 13 Ocak Cumartesi günü, Türk teknik adam Ömer Kaner'in çalıştırdığı Polonya Ligi'nin ilk yarı lideri Pogon Szczecin ile Fenerbahçe Şükrü Saracoğlu Stadı'nda özel maç yapacak olan sarı-lacivertliler, ikinci etap kamp çalışmaları için 14 Ocak Pazar günü Antalya'ya gidecek. 




</TEXT>
</DOC>
