<DOC>
<DOCNO> 901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yazar/okur.html </URL>
<DATE> 2001/01/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Başka yol yok..." 
</HEADLINE>
<TEXT>

     Derin bir soluk aldık. Yılın ilk ihalesinde bankalarla - Hazine güven tazeledi. Yabancı yatırımcı ihale sürecini yakından takip etti. Ve tavrını da önümüzdeki günlerde daha net olarak ortaya koyacak. Yabancı bankacı, yatırımcı dedik ya bilin ki yabancı bankaların yöneticileri ser verir, sır vermez, konuşmaktan kaçınırlar. İşte ısrarla ne bankasının ne de kendi isminin yazılmamasını isteyen bir yabancı bankanın yöneticisi diyor ki 
     "Geçen yıl bankamızın Londra merkezinden dört ayrı heyet düzenli olarak Türkiye'ye incelemeye geldi." "Neden " diye sorduk. Yanıt, "çok basit" biçiminde geldi 
     "Bankacılık sistemi..." 
     Şimdi, bu da ne demek diye soracağınızı biliyoruz. Hemen söyleyelim, yabancıların kafası çok açık. Anlatıyorlar 
     "Sert istikrar programlarının uygulandığı ülkelerde başlangıçta her şey güllük gülistanlık olur. Programı uygulayan ülkeler başlangıçta sanki düğün bayram varmış havasına girerler. Özellikle pozisyon karları azaldığı için bankalar agresif bir şekilde kredi vermeye başlarlar. Biz bunları takip ederiz. Üstelik bu programın uygulandığı ülkelerde ister istemez örtülü bir "para kurulu"nun çalıştığını biliriz." 
     Ne diyebiliriz ki 
     Çünkü bankacılık sistemi, uygulanan programdan dolayı izlenen stratejiye paralel olarak ciddi bir likidite, yani para kirizine yakalanabilir. 
     Şimdi diyeceksiniz ki tüm bankalar mı 
     Hayır, özellikle kamu bankaları ile Tasarruf Mevduatı Sigorta Fonu'na devredilen bankalardan söz edebiliriz. Çünkü bu bankaların kendilerini fonlayamamaları ciddi bir sıkıntı demektir. 
     Bunları niye yazdık Bizim de açıklamamız çok basit. Sıcak ya da doğrudan yabancı sermaye girişi bekliyoruz ya... Sadece onun için yazdık. 
     Bu durumda merak edilen soru elbette özel bankaların durumu 
     Yabancı bankanın yöneticisine göre 
     "Özel bankalar henüz kredi problemi içine girmedi. Bankalar verdikleri kredilerin geri dönüşü yüzünden programın ikinci ve üçüncü yıllarında sıkıntıyla tanışacaklar." 
     Kafamız karışıyor. Öyle ya, reel sektör bas bas bağırıyor. Kasım ayında yaşanan 20 günlük krizin faturasının çok ağır olduğunu söylüyorlar. Türk Sanayici ve İş Adamları Derneği Başkanı Erkut Yücaoğlu, yılın ilk üç ayı için sıfır ya da negatif büyümeden söz ediyor. 
     Yabancılar çok net 
     Bu tip programın uygulandığı ülkelerde hiper enflasyon söz konusuydu. Bizde enflasyon kronik. Programa göre faizler de yavaş yavaş düşecekti. Oysa faizler hızlı düştü. Alternatif yatırım aracı kalmayınca para tüketime kaydı. Tüketici kredileri cazip hale geldi. Bu durum reel sektörde toparlanmayı da sağladı. Şirketler bu noktada yeni yatırımlara giriştiler. Üretimlerini artırdılar. Ve birden bire bankacılık sisteminde başlayan sıkıntı onların da zorlanmasına neden oldu. Peki, bundan sonra ne olacak 
     O da çok basit. Şirketlerin çoğu yatırımlarını durduracaklar. Ellerindeki stoklar artacak. Satışlar düşeceği için nakit akışları zorlanacak. 
     Reel sektörün şimdiden bağırmaya başlamasının nedeni de işte bu. Sanayici, ihracatçı şimdiden gelecekle ilgili önlem arayışında. 
     
     





'Öteki Türkiye' 


Şiddet ve TV 


Koca dayağı da reyting kurbanı 


Teleon mağduru 


Gül'den Erbakan'a... 


Rahmi Bey nazara geldi diyenler var 


Hoca'dan Yenilikçiler'e, Asiltürk eliyle... 


Aykırı Siyaset 


Yılın on buluşu 


"Tuna, Polonya'dan henüz geçmiyor " 


YÖK darma duman 


Gazetecilik ve bayram 


Görüşme yerine bütünleşme... 


"Başka yol yok..." 


"Balalayka"nın hüznü... 


Maestro 


Başka dünyalar 


Avşar rekor kırdırttı 


Faiz yüksek ama satış iyiye işaret 


</TEXT>
</DOC>
