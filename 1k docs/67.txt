<DOC>
<DOCNO> 67 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/yazar/asik.html </URL>
<DATE> 2001/12/29/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Cereyan çarpar 
</HEADLINE>
<TEXT>

     ENKA Holding yöneticilerinden Sinan Tara’nın, yapmakta oldukları yeni santralların hizmete girmesiyle ortaya çıkacak olan elektrik üretimi fazlasının devlete yük ve sorun yaratmayacağı şeklindeki görüşlerine yer vermiştik. Elektrik Mühendisleri Odası Başkanı Ali Yiğit ise bu görüşün doğruyu yansıtmadığı inancında... Nedenlerini şöyle açıklıyor 
     - Sayın Tara, içinde bulunduğumuz kriz nedeniyle mevcut doğal gazın yeterince kullanılamadığını, Mavi Akım projesine dayalı olarak kurmuş oldukları santralların, bu proje tamamlanıncaya kadar ihtiyaçları olan gazı mevcut boru hattından alabileceklerini söylüyor. Ancak Botaş’ın rakamlarına bakarsak böyle bir fazlalığın olmadığını açıkça görürürüz. Dolayısıyla Mavi Akım projesi sonuçlanıncaya kadar ya bu santrallar üretim yapmayacak, ancak hükümetle imzaladıkları garanti sözleşmesi nedeniyle üretim yapmışlar gibi para alacaklar ya da mevcut boru hattından başka yerlere verilen gaz kesilecek, bu kısım sözü edilen santrallara aktarılacak. Devlet, çok daha ucuza elektrik ürettiği kendi santrallarını kasten çalıştırmazken, çok daha pahalı üretim yapan özel sektörden elektrik satın alacak. 
     
     İnsanlar, yalnızca anladıkları konularda konuşsalardı, dünyadaki sessizlik dayanılmaz olurdu. 
     Max Lemer 
     
Bizim Komisyon’un üyeleri..      600 bin tütün üreticisi karşı... Ziraat Odaları, Ziraat Mühendisleri karşı... Cumhurbaşkanı karşı, muhalefet karşı... Ama Cumhurbaşkanı Ahmet Necdet Sezer’in geçen yaz iade etmesine karşın, iktidar Tütün Yasası’nı bir kez daha çıkarmakta kararlı... Nedenini, ANAP milletvekili Ekrem Pakdemirli, tutanaklara geçen şekliyle ve bütün samimiyetiyle aynen şöyle anlatıyor. 
     "...Tabiatıyla, tütün konusunda Uluslararası Para Fonu’na taahhütte bulunulduğu unutulmamalıdır. Böyle büyük bir monopolün kaldırılacağı, yazılı olarak da beyan edilmişti. Şimdi hükümetin iki seçeneği var ya bu beyanından vazgeçmek veya bu beyanı üzerine taahhüdünü yerine getirmek. Doğru olan da taahhüdünü yerine getirmektir." 
     Taahhütte bulunulan seçmen değil IMF olunca verilen söz elbette yerine getirilecek tabii, diyor, aynı yasanın görüşülmesi sırasında AKP Adıyaman milletvekili Mahmut Göksu’ nun konuşmasından bir bölümü aktarıyoruz. 
     "...Bakınız, burada DPT Müsteşarı Sayın İzmirlioğlu, bir paragrafta diyor ki Sekizinci Beş Yıllık Kalkınma Planı çalışmalarında toplumun tüm kesimlerinin katkısı, her sektörde toplam 98 özel ihtisas komisyonu kurularak sağlanmaya çalışılmıştır... Bakın, burada bir üst komisyon var. 4 kişi. Tekel, Devlet Planlama’dan iki kişi var bir de Philip Morris’in temsilcisi Levent Yücel var. Bu arkadaşımız aynı zamanda Özelleştirme İdaresi raportörüymüş. Yani hem özel sektörün temsilcisi hem de Özelleştirme İdaresi’nin raportörü... 
     Bakın Tütün Alt Komisyonu’na değerli arkadaşlar. Alt Komisyon’da yine Philip Morris’in temsilcisi var, Reynolds’un temsilcisi var. Geçiyorum öbür tarafa, Tütün Mamulleri Alt Komisyonu. Değerli arkadaşlar, burada 2 tane Philip Morris’in temsilcisi var, 4 tane Reynolds’un temsilcisi var.. 
     Değerli arkadaşlar, biz, kuzuyu kurda teslim ediyoruz... 
     
İstanbul’dan görüntü 
Kimi gökdelende, kimi yerdelende 
Bütün telaş aradakilerde 
     Tahsin Şentürk 
     
İzci fıkrası...      Oymakbeyi izci çocukları toplayıp sordu 
     - Söyleyin bakalım... Dün ne gibi bir iyilik yaptınız 
     - Yaşlı bir kadının karşıdan karşıya geçmesine yardım ettik efendim. 
     - Hepiniz mi 
     - Evet efendim, hepimiz birden. 
     - Neden 
     - Kadın karşıdan karşıya geçmek istemiyordu, ondan efendim 
     
     "Köpeğe atılan bir kemik yardımseverlik değildir. Yardımseverlik, en az köpek kadar aç olduğunda etini onunla paylaşmaktır." 
     Jack London 
     
     







Yeni yıl, iyi yıl 


Cereyan çarpar 


Avrupa'nın teröristi 


Siyaset 2002'de yeni yüzler... 


Mutluluğun Tibet sırrı 


Peki bu fıkralar kimin .. 


İzmir üniversite kenti oluyor 


2001'de dış politika 


Neden doğru insana aşık olamıyoruz 


Roman başka gerçek başka... 


Umutların inşa yılı 


Bankaların sermaye yeterlilik yasası kırpılıp kuşa döndü 


İzah zor, işler karıştı 


Afganistan'a bu, düşkünlük de ne 


2002’de iş ve ekmek yine aslanın ağzında 


</TEXT>
</DOC>
