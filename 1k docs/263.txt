<DOC>
<DOCNO> 263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sontur16.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Muayenehanede intihar 
</HEADLINE>
<TEXT>

     Kadıköy Çiftehavuzlar'da bir kişi gece kaldığı akrabasının muayenehanesinde tabancasını başına ateşleyerek intihar etti. 
     Alınan bilgiye göre, Haydarpaşa Numune Hastanesi eski Başhekimi ve 1. Cerrahi Servisi Klinik Şefi Genel Cerrahi Uzmanı Doç. Dr. İzzet Titiz'in Bağdat Caddesi 202 numaralı apartmanın 1. katındaki muayenehanesine sabah saatlerinde gelen görevli personel, içeride Ali Ünal Zeren'in 38 cesedini buldu. 
     Olayın haber verilmesi üzerine muayenehaneye gelen polis yaptığı araştırmada, Zeren'in dün, 6.35 milimetre çapındaki el yapımı tabancayla başına bir el ateş ederek intihar ettiğini belirledi. Muayenehaneye gelerek bilgi alan Doç. Dr. İzzet Titiz de, gazetecilere yaptığı açıklamada, kayınbiraderi Zeren'in bir oğlu olduğunu ve 8 ay önce eşinden ayrıldığını, bu yüzden de bunalım geçirdiğini söyledi. 
     Zeren'in, eşi ve oğluna bir veda mektubu bıraktığını anlatan Doç. Dr. Titiz, mektubunda ölümünden kimsenin sorumlu olmadığını yazdığını belirtti. 




</TEXT>
</DOC>
