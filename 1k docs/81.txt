<DOC>
<DOCNO> 81 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/yazar/zbirand.html </URL>
<DATE> 2001/12/29/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Biz de ezberimizi bozacak mıyız, yoksa... 
</HEADLINE>
<TEXT>

     Türk eğitim sistemi temelde ezbere dayanır. 
     Okullarımızda genç insanlarımıza, kafalarını çalıştırıp sorunlara çözüm bulma inisiyatifi verilmez. Her sorunun hazır bir yanıtı vardır. Bu yanıtı ezberlemeniz yeterli görülür. Yanıtın gerekçesini düşünmek ve nedenlerini öğrenmek o kadar önemli değildir. 
     Ezbere alışmış bir toplum siyasi sorunlarını da yine ezbere dayanan formüllerle çözmeye çalışır. Değişen koşullara göre, yeni çözümler üretmez. Aklını kullanarak, farklı sonuçlara gitmeye üşenir. Ezberlediği formüllere yapışıp kalır. 
     İç ve dış politikalarımızı incelediğiniz zaman, aynı hastalığın sürdüğünü görürsünüz. 
     Soğuk savaş döneminde, komünizmin ne kadar kötü olduğunu ezbere bilirdik. Daha doğrusu bizlere bir formül ezberletilmişti, durmadan onu tekrarlardık. Siyasetçisi de askeri de medyası da hep aynı formüller etrafında dönerlerdi. Bu alışkanlık o kadar derimize yapışmıştı ki, aynı ittifak içinde yaşadığımız batılı müttefiklerimiz, değişen koşullara göre yeni formüller geliştirip kullanmaya başladıklarında dahi, pek ayak uyduramazdık. Kendi ezberimizi tercih ederdik. Komünizm çöktü gitti, bizim bazı çevrelerimiz h l eski ezberlerini tekrarlıyorlar. Savaşın bittiğinden haberleri yokmuş gibi, eskiyi yaşıyorlar. 
     Kürt sorununda farklı mı 
     H l eski gerekçelere yapışıp kaldık. 
     Bir türlü ezberimizi değiştiremiyoruz. 
     Kıbrıs ezberi, en dayanıklısı çıktı 
     Ezberlerimizin en dayanıklısı ise Kıbrıs. 
     Kolay değil, neredeyse 50 yılı aşkın süredir tekrarlıyoruz. 
     Ezber metninde değişiklikler oldu tabii. Ancak genel çizgiler hep aynı. 
     Başbakan Ecevit dahil, siyasilerimizin önemli bir bölümü, bilimadamlarımız, yazarlarımız da artık bu ezberi sular seller gibi biliyorlar. 
     Dışişleri Bakanı İsmail Cem, geçenlerde TÜSİAD toplantısında son derece ilginç bir konuşma yaptı. Son gelişmelere dikkat çekti ve Avrupa Birliği yetkililerinin "Kıbrıs ezberini" bozmaya başladıklarını, şimdi de sıranın Amerika’ya geldiğini söyledi. 
     Cem, AB ve ABD’nin Kıbrıs çözümü ile ilgili olarak yıllardır tekrarladıkları ve artık ezbere bilinen yaklaşımlarını değiştirme aşamasına geldiklerine dikkat çekiyordu. AB’deki yaklaşım değişikliğinin şimdi de ABD’ye taşınacağının sinyalini veriyordu. Anlaşılan başbakan, ocak ayındaki Washington gezisinde Bush yönetimine yeni bir yaklaşım önerecek. 
     Benim anlayamadığım nokta işte buradan itibaren başlıyor. 
     Geçenlerde İlter Türkmen de Hürriyet’teki yazısında bu noktaya dikkat çekti. 
     Nasıl olacakta, biz kendi ezberimizde devam edeceğiz ve karşımızdaki muhataplarımızın kendi ezberlerini değiştirmelerini istiyeceğiz 
     Baksanıza, başbakanımız h l "Kıbrıs sorununun 1974’te çözüldüğünü ve geriye çözülecek bir şey kalmadığını" anlatan ezber metnini tekrarlıyor. 
     Başbakan Yardımcısı Bahçeli, Kıbrıs’ın petrol hatları ve Türkiye açısından hayati önemde olduğunu ve adanın Türk kalması gerektiğini her fırsatta yineliyor. 
     Hele Rauf Denktaş, tam alem... 
     Sanki Klerides’e müzakere kapılarını açan kendisi değilmiş, tutumunda son derece doğru ve mantıklı bir değişiklik yapan o değilmiş gibi, 50 yıllık ezber ödevini kelimesi kelimesine tekrarlıyor. Kıbrıs’ın "AB’ye tam üyelik için satılmak istendiğini" söylüyor. Sonunda da medyadan şikayet edip "Neden bizi desteklemiyorlar " diye eleştiride bulunuyor. 
     Medya bu ezberin nesine destek versin 
     Dinlemekten artık bıkkınlık getirilmiş, Türk Silahlı Kuvvetleri’nin dahi itibar etmediği, yıllar geçtikçe içi boşalmış slogan ve hamasetin neresini desteklesin 
     Şimdi Türkiye uluslararası arenaya çıkıp, karşı tarafın ezberini nasıl değiştirmeye çalışacak 
     Nasıl olacak bu iş 
     Üstelik, Kıbrıs konusunda bizden daha ezberci ve bağnaz olan Yunanistan dahi kendi ezberini değiştirmeye başlarken, biz aynı mı kalacağız 
     Eğer gerçekten bir çözüm istiyorsak, her şeyden önce ezberlerimizi ve söylemlerimizi değiştirmemiz gerekiyor. Dünyanın hiçbir pazarlığında "Biz değişmeyiz. Sadece bizim dediğimiz olur. Siz değişin" diyerek bir yere varılamaz. 
     Kıbrıs’ta kazanmak istiyorsak, bu noktalara dikkat etmemiz gerekmez mi 
     
DMG’nin gurur gösterisi...      Salı akşamüstü Doğan Medya Grubu, kelimenin tam anlamıyla bir gurur gecesi yaşadı. 
     Grubun Başkanı Mehmet Ali Yalçındağ, Doğan Holding yöneticileri de dahil, yayın grubunun üst düzey yöneticilerine 2001 yılı bilançosunu, 12 ayda nereden nereye gelindiğini, krizden kurtulabilmek için hangi kısıntılara gidildiğini ve 2002’den beklentilerini anlattı. 
     Olayın hazırlanışı, sunuşu ve içeriği gurur kaynağı oldu. 
     Ben Türk medyasında hiçbir grubun çalışanlarını böylesine onore ettiğini sanmıyorum. 
     Son derece çarpıcı ve anlaşılır bir prezentasyon yapıldı. 
     Mehmet Ali Yalçındağ’ın gözleri çakmak çakmak, kendinden emin, şefliğini yaptığı orkestra elemanlarına moral verdi, hepsini yüreklendirdi. 
     Doğrusu, bu toplantıya katılanlar 2002’ye daha farklı bakarak ayrıldılar... Göreceksiniz 2002’de daha da iyi olacağız... 
     
Dereyi geçerken at değiştirilir mi      Sadece Türkiye’ye özgü bir durumla karşı karşıya değiliz. Avrupa’da da aynı uygulama yaşanıyor. 
     Bir takım, arka arkaya mağlubiyet aldığı zaman hemen teknik direktör değiştiriliyor. Oysa, bu değişikliğin yararları daima tartışılmalıdır. Tam ligin ortasında teknik direktör değiştirilmesinin ne yararı olabilir ki 
     Yeni teknik direktörün gelip, oyuncularını tanıması ve takımı tekrar yerine oturtması aylar alır. O arada da lig biter. Kaybeden de yine takım olur. 
     Bu değişikliklerde kazananlar sadece klüp başkanları ve yönetim kurullarıdır. "Ne yapalım, gereken önlemi aldık, ancak yeni gelenin zamanı yetmedi" diye kendilerini affettirmeye çalışırlar. Genelde de kazanırlar. 
     Bu tip aziller göz boyamaktan başka işe yaramaz. 
     
Lütfen artık susun...      Bu akşam Denktaş, Klerides’in davetlisi. KKTC Cumhurbaşkanı 27 yıldır ilk defa Rum Bölgesi’ne geçecek. Rum fanatikleri nasıl bir tepki gösterecekler, bilinmiyor. Tutumlarıyla nasıl bir çözüm olacağını etkileyecekler. Eğer Denktaş’a karşı büyük protesto gösterisi yaparlarsa, Türk tarafının elini güçlendireceklerdir. İki toplum arasındaki mesafenin korunması ve serbest dolaşım gibi bazı özgürlüklerin ileri tarihlere atılması yolundaki görüşlerin haklılık oranı artacaktır. 
     Bu geceki yemekten bir kararın çıkmasını diliyorum. O da liderlerin müzakereler bitene kadar susmaları... 
     Yeter artık... 
     Konuştukça işlerin zorlaştığı ortada. Ne olur sanki bir de bize sorulsa Barışa bir şans tanınsa 
     
     







Yeni yıl, iyi yıl 


Cereyan çarpar 


Avrupa'nın teröristi 


Siyaset 2002'de yeni yüzler... 


Mutluluğun Tibet sırrı 


Peki bu fıkralar kimin .. 


İzmir üniversite kenti oluyor 


2001'de dış politika 


Neden doğru insana aşık olamıyoruz 


Roman başka gerçek başka... 


Umutların inşa yılı 


Bankaların sermaye yeterlilik yasası kırpılıp kuşa döndü 


İzah zor, işler karıştı 


Afganistan'a bu, düşkünlük de ne 


2002’de iş ve ekmek yine aslanın ağzında 


</TEXT>
</DOC>
