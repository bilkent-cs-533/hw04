<DOC>
<DOCNO> 515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yasam/ayas.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İddia Tüp geçite 6’lık deprem yeter 
</HEADLINE>
<TEXT>

Tokyo Üniversitesi profesörü Ömer Aydan’a göre, Boğaz’a yapılacak tüp geçit, sadece 6’lık bir depremde paramparça olur 
     SEMRA KARDEŞOĞLU İstanbul 

     İstanbul Boğazı’nı yapılması düşünülen tüp geçitle ilgili şok iddia.. Tokyo Üniversitesi Deniz İnşaat Mühendisliği Bölümü öğretim üyesi Prof. Dr. Ömer Aydan, İstanbul’un iki yakasını birbirine bağlayacak Tüp Geçit Projesi’nin yanlış bir seçim olduğunu iddia etti. Prof. Aydan, "İstanbul’da meydana gelecek 6’dan büyük bir depremle tüp geçit yükselir ve kırılır" dedi ve bunu üniversitede yaptığı deneylelre kanıtladığını öne sürdü. 
     
Tüp denize itilecek’      Prof. Aydan, projeyle ilgili çekincelerini, geçen kasım ayında Bayındırlık ve İskan Bakanı Koray Aydın’a da ilettiğini söyledi. 
     Bu tür projelerde Marmara’nın depremselliğinin dikkate alınması gerektiğini belirten Aydan, sözlerini şöyle sürdürdü 
     "İstanbul açıklarında büyüklüğü 7’yi geçebilecek deprem olasılığı oldukça yüksek. Denizaltı geçişinin yapılacağı bölge, depremin odağına en fazla 35 kilometre uzakta. Sadece 6 büyüklüğünde bir depremde, sıvılaşma sonucu zeminin direncini yitirmesi ve kaldırma kuvveti nedeniyle tüp deniz yüzeyine doğru itilecektir. Bu durumda tüp geçitin eklem yerleri kopar." 
     
Deneyle kanıtladım’      Prof. Aydan, proje nedeniyle yapılan incelemeler sonucu ortaya atılan tüp geçit 9.6 şiddetindeki depremlere kadar dayanabilir’ iddialarını ise doyurucu bulmadığını söyledi ve, "Çünkü dünyada bu büyüklükte deprem hiç olmadı" dedi. Aydan, Depremden dolayı zeminin sıvılaşmasına bağlı yükselme olgusu’ ile ilgili araştırma için son sözünü de, yaptığı deneye şöyle dayandırdı 
     "Hazırladığım sarsma masasında, bu durumu modelleyen bir deney yaptım. Sonuçta şüphelerim doğru çıktı ve yapılacak kaya dolgusunun yükselme olgusunu önlenmesinin mümkün olmadığını deneysel olarak gördüm.." 
     
     Ve karşı iddia Ürün pazarlıyor 
     Prof. Aydan’ın iddialarına yanıtı da, Ulaştırma Bakanlığı DLH Genel Müdür Yardımcısı Simin Pehlivan verdi. Tüp geçit projesi konusunda çalışmaların uzun süredir devam ettiğini belirten Genel Müdür Pehlivan, şöyle konuştu 
     "Bize Japonya’da kalkan tünel’ sistemi ile çalışan firmalar da başvurdu. Bu proje için şu ana kadar 12 milyon dolar harcandı. Adı geçen bilimadamı bu firmaların ürününü pazarlamak amacıyla böyle bir açıklama yapmış olabilir. Bugüne kadar yaptığımız çalışmalarla da yetinmedik. Hala da devam ediyoruz. Tüpün sismik eklemleri için özel dizayn yapıldı. Bizim hiçbir endişemiz yok. Üstelik Japonya’dan gelen konunun uzmanları altı ay araştırma yaptı. Böyle bir olasılık olsa bu proje onaylanmazdı." 
     


 YAŞAM 

































</TEXT>
</DOC>
