<DOC>
<DOCNO> 728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yazar/gureli.html </URL>
<DATE> 2001/01/05/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Motivasyon .. 
</HEADLINE>
<TEXT>

     Eskiden bir sarkıntılığı bir de tecavüzü bilirdik sanki ikisinin ortası yoktu. 
     Sonra cinsel taciz çıktı. Şimdi de "Türk sinemasının duayen jönü" sayesinde tacizin yerini motivasyon aldı. 
     Yad ellerde bir mahkemenin, kadın istemese tecavüzün gerçekleşemeyeceği yolunda karar vermesi üzerine cümle alem feministler ayaklanmıştı. Sonra cinsel tacizde erkekle kadının rolü tartışılır oldu. 
     Hemen söyleyelim ki, kadına yönelik cinsel tacize ve tecavüze hiçbir neden bahane olamaz kadının giyimini ve oturup kalkışını öne sürüp tacizde bulunmak kabul edilemez. 
     Şu da bir gerçek ki, kadınlar toplumun bağnaz baskısı nedeniyle kendilerine yönelik taciz ve tecavüzü çoğu zaman açığa vuramayıp sineye çekmek zorunda kalıyor. 
     İşin bir de latifeli yanı var. "Hanım yaparsa kaza, uşak yaparsa kabahat" şeklindeki halk deyişinden esinlenerek "Erkekten gelirse cinsel taciz, kadından gelirse aşk" diyebiliriz. 
     Genellikle de öyledir. Örneğin bir kadın canının çektiği erkeği kapı aralığında sıkıştırıp öperse, bu karşı konulamaz aşkının ifadesidir erkek aynı şeyi yaparsa rahatlıkla cinsel tacize girebilir. 
     Eh, kadınların saf duyguları ile erkeklerin cinsel güdüleri arasında bu kadarcık fark olsun 
     Biz gelelim konunun hukuksal yanına. Türk hukuk mevzuatında "cinsel taciz" teknik anlamda düzenlenmiş değildir. İşyerinde Cinsel Taciz, Yard. Doç. Dr. Kadriye Bakırcı, s. 21. Yasa Yayınları, İstanbul Kasım 2000 
     Ancak Yargıtay'ın "laf atma" ve "sarkıntılık" saydığı davranışlar var. Yargıtay'ın suç saydığı sözlerden bazılarını Bakırcı'nın aynı eserinde s. 104 aktaralım 
     - "Allah be Şu dudaklara bak." 
     - "Bana bir kere ver, seni hamamda yıkarım." 
     - "Gel evime gir, içeride iki kişi daha var, seni doyurabiliriz." 
     - "Pehlivan gibi karısın, bir kere merağım var ... edeyim." 
     - Pantolonunun üzerinden tenasül aletini tutarak "Kocanınkinden daha büyüktür, istersen geleyim, vereyim." 
     Yargıtay'ın sarkıntılık saydığı davranışlarından bazıları da şöyle 
     Sanığın kısa aralıklarla mağdura telefon edip, "Seni seviyorum, benim olacaksın" demesi. 
     Genç bir kadının yüzüne ayna tutulması. 
     Sanığın kadına karşı gül koklaması. 
     Sanığın mağdura şapkasıyla işaret etmesi, ıslık çalması, kucaklarcasına kollarını açıp kapatması. 
     Mağdura aşk mektubu gönderme. 
     Sanığın ısrarlı biçimde mağduru izlemesi, evinin çevresinde dolaşması, her gördüğünde ıslık çalması. 
     
Bir şiir      Karacaoğlan'ın şu dizelerini siz - biz bir kadına söylesek ne olur acaba 
     "Bahçende gülün güllenmiş Şeyda aşktan aklını kaybeden bülbülün dillenmiş Koynunda memen kirlenmiş Emilmeyi emilmeyi Çağır Karac'oğlan çağır Taş düştüğü yerde ağır Yiğit sevdiğinden soğur Sarılmayı sarılmayı". 
     
     





CHP... 


Hapishane üzerine 


Ekonomide 2001 


Ufak tefek üç ameliyat 


Fazilet'te Yenilikçiler'in yol haritası... 


"Hak" ve "yüz" 


Bağırta bağırta iniyor 


Baykal, Ecevit ve Roosevelt 


Matematik öğretmenleri 


Motivasyon .. 


Patlama raporu güven vermiyor 


Kesin karar zamanı... 


Güven tazeleme günü 


Enflasyon ve insaf 


Çiller'in kaygısı 


Bir oğul anasını, bir oğul babasını... 


Ortak çaba gösterin 


İstikrar politikasında ısrar’, reçete’de ayar’ gerek 


Zihnali dosyasında ayak sürüyorlar 


</TEXT>
</DOC>
