<DOC>
<DOCNO> 869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/spor/spo05.html </URL>
<DATE> 2001/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Platini’den büyük övgü 
</HEADLINE>
<TEXT>

TSYD seminerinin şeref konuğu, Türk futbolu ile Galatasaray’ın, gelişmeyi kanıtladığını söyledi 
     ERCAN GÜVEN 

     Dünya’nın en iyi futbolcularından sayılan Fransa Futbol Federasyonu İkinci Başkanı Michel Platini, Türk futbolunu ve Galatasaray’ı övdü. 
     TSYD’nin Belek’te düzenlediği "Yeni Bin Yılda Spor Gazeteciliği" seminerinin şeref konuğu Platini, "Türk futbolunun son yıllardaki gelişmesini kimse yadsıyamaz. Avrupa Şampiyonası’nda alınan sonuçlar ve Galatasaray’ın başarıları bu gerçeğin kanıtı" diye konuştu. Platini, Dünya futbolunun gelişmesi için yeni fikirlerini de şöyle sıraladı 
     
     Penaltıya karşıyım 
     "Avrupa kupalarında beraberlik durumunda sonucun penaltılarla tayin edilmesine karşıyım. Penaltılar futbola kazanç eklemiyor, kaçıranları ile hatırlanıyor. 1986 Dünya Kupası’nda aynı şey benim başıma da geldi. Altın Gol uygulaması çok daha yararlı olacak. Teknik direktörler kazanmaktan başka çareleri olmadığını biliyorlar. Bu yüzden futbolu zenginleştirecek yaratıcı düşünceler üretmeye çalışıyorlar. Defansif oyundan vazgeçiyorlar. Bu da futbolun görsel boyutuna artılar katıyor." 
     "UEFA, FIFA ve AB Komisyonu en kısa sürede futbolcuların serbest dolaşımı için çözümler getirecek. Bundan da en çok Türk futbolcuları yararlanacak" 
     
     "En büyük Pele" 
     "Futbolcuların yabancı ülkelerde top koşturması ulusal takımları etkiliyor. Brezilya dahil, bütün ülkeler bundan zarar gördü. Ulusal takımda yurt içinde oynayan en az altı futbolcunun yer alması şeklinde bir teklif hazırladık. Yurt dışında oynayan futbolculardan ancak beşi Milli Takım’a konulmalı." 
     "Pele ile Maradona’nın kıyaslanması beni üzüyor. Pele’nin teknik açıdan değil, etik anlamda da en büyük olduğunu yaşamı boyunca gördük. Oysa Maradona’nın büyük zaafları oldu. Gelmiş geçmiş en büyük futbolcu Pele’dir. Futbol sadece teknik değildir, felsefi boyutu da vardır. Dünya bunu göz ardı ediyor". 
     
     


 SPOR 


























</TEXT>
</DOC>
