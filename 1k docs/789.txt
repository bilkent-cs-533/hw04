<DOC>
<DOCNO> 789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/son/sontur14.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul depreme hazırlık projesi kamuoyuna tanıtıldı 
</HEADLINE>
<TEXT>

     TV kanallarında "gizli reyting" savaşı veren üç "anchorman" depreme karşı bir araya geldiler. Uğur Dündar, Reha Muhtar, Ahmet Mete Işıkara, Ruhat Mengi, Pınar Türenç, Ferhat Boratav ve Oğuz Haksever "Depreme Karşı Toplumu Hazırlama Kurulu"nu oluşturdu. Bu kurulda, İstanbul Milli Eğitim Müdürü ve İtfaiye Müdürü de yer alıyor. 
     Bu kurul, dün ilk toplantısını yaptı. Toplantıda çok etkili bir reklam filminin hazırlanması konusunda görüş birliğine varıldı. Bu işi de Reha Muhtar üstlendi. Sinan Çetin ya da Ali Taran ile filmin çekilmesi konusunda görüşmeler yapılacak. 
     Ahmet Mete Işıkara'nın yaşanan deprem felaketinde ölümlerin yüzde 75'inin dolap vs. gibi eşyaların altında kalarak gerçekleştiğini söylemesi üzerine kurul ikinci girişimini tanıtım filmleri hazırlamak üzerine yoğunlaştırdı. Üç büyük kulüpten seçilecek üç futbolcu deprem sırasında alınacak önlemleri anlatmak üzere konu mankeni olacak. Deprem anının yaşatıldığı bir evde bulunan futbolcular ne gibi tedbirlerin alınması gerektiğini böylece yaşayarak anlatacaklar 




</TEXT>
</DOC>
