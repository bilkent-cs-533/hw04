<DOC>
<DOCNO> 85 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sondun04.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'deki göstericileri polis dağıttı... 
</HEADLINE>
<TEXT>

     Ağır bir ekonomik bunalımdan geçen Arjantin'in başkenti Buenos Aires'te güvenlik güçleri, yeni hükümeti protesto eden göstericileri gözyaşartıcı gaz kullanarak dağıttı. 
     Bankalardan nakit para çekilmesine getirilen kısıtlamaların protesto edilmesinin ardından Devlet Başkanlığı Sarayı'nın karşısındaki Mayıs Meydanı'nda toplanan yaklaşık 7 bin kişi, yeni hükümetin yolsuzlukla suçlanan bazı üyelerinin istifası için gece yarısı gösteri düzenledi. 
     Polisin müdahalesine taş ve başka cisimler atarak yanıt vermeye çalışan göstericiler, bir süre sonra dağılmak zorunda kaldılar. 
     Güvenlik güçlerinin müdahalesine kadar sakin süren gösterinin başlamasından kısa bir süre sonra da, Devlet Başkanı Adolfo Rodriguez Saa'nın danışmanı Carlos Grosso'nun istifa haberi geldi. 
     Yolsuzluktan gözaltına alındıktan sonra Yüksek Mahkeme tarafından serbest bırakılan El Turco lakaplı eski Devlet Başkanı Carlos Menem'e yakın bir isim olan Carlos Grosso da yolsuzla suçlanıyor. 
     Polisin müdahalesine kadar tencere, tava ve tenekelere vurarak, ıslık çalarak ''tüm hükümetin'' istifasını olay çıkarmadan isteyen göstericilerin büyük çoğunluğunu gençler oluşturdu. 
     Protestocuların, gös teri yeri ve zamanını birbirlerine ''e-mail'' aracılığıyla ilettikleri belirtildi. 
     Başkent sokaklarının şu anda sakin olduğu kaydedildi. 
     






</TEXT>
</DOC>
