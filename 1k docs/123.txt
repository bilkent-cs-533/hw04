<DOC>
<DOCNO> 123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sontur07.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahaya atlayan Beşiktaşlı taraftarlar 1 yıl maçlara giremeyecek 
</HEADLINE>
<TEXT>

     Beşiktaş ile Gaziantepspor arasında oynanan Birinci Süper Futbol Ligi maçında, tribünden sahaya atlayan 8 taraftarın, İstanbul'daki 4 stadyumda yapılacak tüm futbol müsabakalarına 1 yıl süreyle girmeleri yasaklandı. 
     İstanbul Valiliği'nden yapılan yazılı açıklamada, İnönü Stadyumu'nda 22 Aralık 2001 günü yapılan maçın ilk devresinin 44. 
     dakikasında, orta hakem Ali Aydın'ı ''darp etmek'' amacıyla Ayhan Yılmaz, Erhan Küçükçavdar, Serkan Haberdar, Ali Güney, Levent Tezel, Gökmen Aydoğdu ve Serkan Çarpışantürk'ün, tribünden sahaya girdikleri ifade edildi. Temel Keleş adlı taraftarın da aynı amaçla sahaya girdiğinin televizyon görüntülerinden tespit edildiği belirtilen açıklamada, şöyle denildi ''Bu şahısların, 'Spor Müsabakaları Nedeniyle Vukuu Bulan Şiddet Olayları ve Kötü Tezahüratın Önlenmesi Suretiyle Kamu Düzeninin Sağlanmasına Dair Tebliğ'' kararlarına istinaden, ilimiz Fenerbahçe Şükrü Saraçoğlu, İnönü, Ali Sami Yen ve Güngören Yahya Baş stadyumlarında yapılacak tüm futbol müsabakalarına 1 yıl süre ile seyirci veya başka bir sıfatla girmeleri yasaklanmıştır.'' 
     






</TEXT>
</DOC>
