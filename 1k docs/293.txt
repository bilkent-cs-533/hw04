<DOC>
<DOCNO> 293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/ekonomi/eko10.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore’den bankalara destek 
</HEADLINE>
<TEXT>

     Güney Kore hükümeti, zor durumda olan altı bankaya toplam 3.4 milyar dolar tutarında kamu fonu aktardı. 
     Geçtiğimiz yıl sendikalarla, "bankaları yeniden yapılandırma" anlaşması yapan hükümet, pazar günü fonu enjekte etti. Program çerçevesinde iş kayıpları olmayacağını da garanti eden hükümete karşılık sendikalar da reform programına destek vereceklerini açıkladılar. 
     Hükümetin, daha önce 5.9 milyar dolar olarak belirlediği fonun geri kalanının da temmuz sonuna kadar kullanılacağı belirtildi. 
     
IMF’den kredi teklifi      Mali sisteminde bir kriz yaşayan Güney Kore’nin, bir Asya krizine neden olmaması için uluslararası finans kurumları harekete geçtiler. 
     Uluslararası Para Fonu IMF , Güney Kore hükümetine bankacılık ve finans reformu yapması için 58 milyar dolarlık kredi teklif etti. Uygun koşullarda sunulan bu krediyi kabul etmesi için baskı yapılan hükümet, ekonomiyi ve bankacılık sektörünü şeffaflaştırmak üzere düğmeye bastı. 
     


 EKONOMİ 


















</TEXT>
</DOC>
