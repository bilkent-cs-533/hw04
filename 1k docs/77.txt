<DOC>
<DOCNO> 77 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/yazar/tamer.html </URL>
<DATE> 2001/12/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bankaların sermaye yeterlilik yasası kırpılıp kuşa döndü 
</HEADLINE>
<TEXT>

     Siz yan gelip yatın, paranız bankalarda para kazansın Artık bütün bankalar devlet güvencesinde. Aslında zaten epeyce bir süredir öyleydiler de, giderek bu durum tescilleniyor. Hatta bizim devlet güvencesi, Bayındırbank örneğinde olduğu gibi batan bankanın yurtdışındaki ortaklıklarına kadar uzanabiliyor. Anlayacağınız devletimiz, yurtdışındaki tasarruf sahiplerini bile koruyabilecek güçte. Biliyorsunuz, Bayındır'ın Romanya'daki bankasına her ne hikmetse TMSF'den bile 3.5 milyon dolar gönderilmişti. 
     BDDK Başkanı Engin Akçakoca, batan bankalara devletten bugüne kadar 18 milyar dolar aktarıldığını 1 ay kadar önce bir televizyon sohbetinde söylemişti. Şimdi bu para daha ne kadar artmıştır bilemiyorum. Ama devletimiz pamuk eller cebe deyip bir 6 - 7 katrilyon lirayı daha sermayesi eriyen bankalarımızın hizmetine sunuyor. Galiba başka çare de yok. 
     Uzmanlar hemfikir Önce mali sistemimizin ayağı kaldırılması gerek. Bu gerçekleşmeden, reel sektöre kredi mekanizmasının sağlıklı işlemesi mümkün değil 
     İyi de, bu operasyonun objektif kriterlere göre yapılıp yapılmayacağı konusunda maalesef çok ciddi tereddütler var. Çünkü son günlerin ana gündem maddesi banka sermaye yeterlilik yasa tasarısı daha hazırlanırken epey "değişikliklere" uğramış. Önceki gece sabahın körüne kadar tartışılarak kabul edildiği TBMM Bütçe - Plan Komisyonu'nda tasarıya hatır - gönülle bazı maddeler eklenmiş, diğer bazılarında "oranlar" değiştirilmiş. 
     
Turkcell maddesi      Örneğin Çukurova Grubu patronu Mehmet Emin Karamehmet ve siyasetteki yakınlarının çabaları sonucu tasarıya son anda eklenen şu maddeye Turkcell maddesi diyenler var 
     "Sermaye artışında kullanılmak üzere, yönetim ve denetimi doğrudan veya dolaylı olarak elinde bulunan ortaklara ait varlıkların teminat olarak alınması karşılığında, bu ortaklara banka sermaye yeterliliğinin yüzde 5'e ulaşmasına yetecek tutarı aşmamak üzere kredi verilecektir." 
     Bir de Uzanlar maddesi var. Tasarının orijinal hali, pazar payı yüzde 2'nin üzerindeki bankalara yönelikmiş. Bu tarife uyan 6 bankadan sermaye yeterlilik rasyosu yüzde 8'in altında olanlarına devlet sermaye koyacakmış. Daha sonra kapsam genişletilerek oran yüzde 1'e çekilmiş ve böylelikle 10 banka arasından sermaye ihtiyacı olanlara devlet katkısı kabul edilmiş. 
     Tasarıda hatta bir de ANAP maddesi olacakmış, ama o son anda direkten dönmüş. ANAP'lılar "Madem oran yüzde 2'den 1'e çekilebildi, daha da aşağı insin ki bize yakın bir banka da bu olanaktan yararlansın" diye düşünerek kolları sıvamışlar. Ancak bu girişim etkili olamamış. 
     
Hep bir ağızdan maddesi      Son olarak bir de hep bir ağızdan maddesi var ki, bu yasadan yararlanacak tüm bankaların patron ve üst yöneticileri eminim o madde için uğraşmışlardır. O da Hazine'nin bankaya aktaracağı sermaye miktarı kadar yönetim kurulunda temsil edilmesi meselesi. Metnin orijinal halinde yüzde 8 olan bu oran, hep bir ağızdan toplu baskı sonucu yüzde 5'e indirilmiş. Teorik bir örnek verecek olursak Diyelim ki A bankasının sermaye yeterlilik rasyosu yüzde 3. Bu rasyoyu yüzde 5'e çıkartmak için banka sahibi de, Hazine de 250'şer trilyon koyacak. Hazine bu payına karşılık yönetime de girecek. Ama aynı bankanın rasyosunu yüzde 5'ten 8'e çıkartmak için gerekli 700 trilyondan Hazine'nin payına düşen 350 trilyon, 7 yılda geri dönüşlü kredi olarak verileceği için, bu 350 trilyonluk kısım için bankada Hazine'nin temsilcisi bulunmayacak. 
     Bankanın Hazine'den bu parayı almaya hak kazanması için, mali tablolarını 2 ayrı denetim şirketine denetletmiş olması gerekiyormuş. Londra Yaklaşımı, İstanbul Yaklaşımı gibi reel sektöre nefes aldıracak seçenekler şimdilik rafa kaldırılmış. Reel sektör temsilcileri Başbakan Ecevit'le Amerika'da moral bulurken, bankacılık sektöründe ne kadar batak varsa, resmin tümünün gerçekçi bir biçimde ortaya çıkarılması çabaları umarız akim kalmaz. Sektörün tüm problemleri bu kez saklanamadan su yüzüne çıkar. 
     
     







Yeni yıl, iyi yıl 


Cereyan çarpar 


Avrupa'nın teröristi 


Siyaset 2002'de yeni yüzler... 


Mutluluğun Tibet sırrı 


Peki bu fıkralar kimin .. 


İzmir üniversite kenti oluyor 


2001'de dış politika 


Neden doğru insana aşık olamıyoruz 


Roman başka gerçek başka... 


Umutların inşa yılı 


Bankaların sermaye yeterlilik yasası kırpılıp kuşa döndü 


İzah zor, işler karıştı 


Afganistan'a bu, düşkünlük de ne 


2002’de iş ve ekmek yine aslanın ağzında 


</TEXT>
</DOC>
