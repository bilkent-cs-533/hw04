<DOC>
<DOCNO> 685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/spor/spo02.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Andersson’a operasyon 
</HEADLINE>
<TEXT>

İsveçli golcü dün Göteborg’da ameliyat oldu, doktoru "En erken mart sonunda oynar" dedi 
     YUSUF KOBAL 

     Fenerbahçe’nin İsveçli golcüsü Kennet Andersson dün Göteborg’da ameliyat masasına yattı. Yaklaşık bir saat süren operasyon sonrası bir açıklama yapan Andersson’un doktoru Leif Sward, "Andersson üç ay sonra sahalara dönebilir. Şubat ayının sonunda veya martın başında idmanlara başlayabilecek. Ancak mart sonunda oynayabilecek" ifadesini kullandı. 
     
Doktor hatası      Sabah erken saatlerde İsveç’e giden Andersson ayağında geç tesbit edilen kırık için "Bana doktorlar bir şey söylemedi. Sadece futbolumu oynarım. Teşhis, kulüp doktorlarının işi" diye konuştu. 
     İsveçli golcü, Kocaelispor maçından sonra sakatlığı ile ilgili olarak soyunma odasında kimsenin bir şey sormadığını dile getirip, şöyle devam etti "Fazla ağrım, sızım yoktu, bu nedenle çıkıp gittim. Önemli bir şikayetim de olmadı. Tam formdayken, böyle bir olayla karşılaşmam talihsizlik. Futbol yaşamımda ilk kez başıma gelen bir durum. Ameliyatı gerektiren sakatlıkla karşılaşmamıştım. Döner dönmez de takımdaki yerimi almak istiyorum. İsveç’deki doktoru tanıyorum. Ailemin yanında olacağım için de iyileşme sürecim kısalır". 
     Andersson ameliyat sonrası yaptığı açıklamada ise "İkinci devrenin başında takımdaki yerimi alamayacağım için çok üzgünüm" dedi. 
     


 SPOR 

























</TEXT>
</DOC>
