<DOC>
<DOCNO> 457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/dunya/dun03.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğul Mitterrand’ın kefaleti çıkışmadı 
</HEADLINE>
<TEXT>

     MİNE G. KIRIKKANAT Paris 

     Fransa’nın eski sosyalist cumhurbaşkanı François Mitterrand’ın oğlu Jean Christophe Mitterrand, 1992 - 93 yıllarında Angola’ya yapılan silah kaçakçılığıyla ilgili olarak 21 Aralık’tan beri tutuklu bulunduğu La Sante hapisanesinden, mahkemenin serbest kalabilmesi için biçtiği 5 milyon Fransız Frangı 475 milyar TL kefalet parasını denkleştiremediği için çıkamadı. 
     Oğul Mitterrand, BM’nin ambargo koyduğu Angola’ya silah satan BRENCO şirketine aracılık yaparak 5 milyon dolar komisyon 3.34 trilyon TL almakla suçlanıyor. 
     Oğul Mitterrand’ın İsviçre bankalarındaki 5 milyon dolarlık hesabı, Fransız yargısının başvurusu üzerine donduruldu. Angola ile yapılan silah kaçakçılığında, Fransız eski İçişleri bakanı Charles Pasqua ve iktisatçı Jean paul Sulitzer de zanlılar arasında yer alıyor. Mitterrand, serbest kalsa bile yargı süreci sonuçlanana kadar pasaportu elinden alındı, yurt dışına çıkması ve diğer zanlılarla görüşmesi yasaklandı. 
     


 DÜNYA 













</TEXT>
</DOC>
