<DOC>
<DOCNO> 71 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/yazar/dundar.html </URL>
<DATE> 2001/12/29/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Peki bu fıkralar kimin .. 
</HEADLINE>
<TEXT>

     Başta bir uyarı 
     "Bu yazıyı okumadan önce küçük okurlarıma iyi uykular dilerim." 
     Şimdi affınıza sığınarak size "gerçek" bir Nasrettin Hoca fıkrası anlatacağım. 
     "Nasrettin Hoca'nın avradı hamama gider. 'Hoca ben gelinceye kadar oğlanı avut' der. Avrat hamama gitdükleyin oğlan ağlar. Bir çanakta yoğurt varımış. Kalkup zekerini bulaşdurup oğlanın ağzına koyup yedirmiş. Oğlan rahat olup uyumış. Avrat hamamdan çıkagelür. 'Aferin hey koca' demiş. Nasrettin Hoca, 'Ben ana gelince dokuz zeker yoğurt yedürüp dururın, eğer sendahi yesen uyurdun' demiş". 
     
     Bir tane daha alır mıydınız 
     İşte ikincisi 
     "Nasrettin Hoca'ya bir gün avradı 'Ben gelinceye şu oğlanı avut' demiş. Bu gidecek, oğlan ağlar. Görmüş ki olmaz, zekerini eline vermiş. Bu hinde avradı gelmiş. 'Bre mağbum olacak, nedir bu' demiş. Hoca da 'Bre ...cük Eline bıçak vereyim de elini mi kessin' demiş". 
     
     17. yüzyıl Türkçesi ile yazılmış bu fıkralar, Türkiye'nin dünyaca tanınmış halkbilimcisi Prof. Pertev Naili Boratav'ın 40 yıllık bir emek ürünü olan "Nasrettin Hoca" incelemesinden alındı. 
     Hatırlayanlar olacaktır UNESCO'nun Nasrettin Hoca ilan ettiği 1996'da Prof. Boratav'ın "iğdiş edilmemiş" Nasrettin fıkralarını yayımlamaya kimse cesaret edememiş, fıkralar uzun süre ortada kalmıştı. 
     Pertev Hoca, bugün "pornografik" sayılan bu fıkraları 15., 16., 17. yüzyıl elyazmalarından derlemişti. Ve fıkraların sahibi, bizim ak sakallı bilgeden çok "küfürbaz bir bıçkın"a benziyordu. 
     
     Tuncay Özkan'ın Milliyet'te patlattığı "sapık öğretmen" haberini okuyunca herkes gibi benim de midem bulandı. 
     Bir cemaate bağlı olduğu söylenen okul... 8 - 10 yaşında kimi özürlü çocuklar... 
     Başlarında DTCF psikoloji mezunu, 30 yaşında, şık giyimli bir "rehber öğretmen"... Panellerde çocuk psikolojisi üzerine konuşmuş, ödüller almış. Sonra bir internet sitesine, çıplak çocuk görüntüleri pazarlamaya çalışırken yakayı ele vermiş. 
     Öğrencilerinin kimi tecavüze uğramış, kimi hocalarına çıplak modellik yapmış. 
     Olay, "Türkiye'nin ilk pedofili vak'ası" olarak yansıdı gazetelere... 
     
     Acaba ilk mi .. 
     Yukarıda örneklediğim iki fıkra bize, Anadolu'nun 500 yıldır bıyık altı gülümsemelerle dilden dile gezdirdiği bir merakın ipucunu vermiyor mu 
     Ya saray 
     "Tıfl sübyan iken yaktım, bilirsin aşkına can - ü teni Sen unutmuşsun beni, amma unutmam ben seni" diyen şarkının güftecisi nasıl bir ruh hali içindeydi acaba 
     Günümüzde de "inşaatta tecavüz edilip öldürülmüş çocuk" ya da "adliye önünde linç edilmek istenen sapık" haberlerine sık sık rastlamıyor muyuz 
     Yakalanan öğretmenin abone olduğu 222 çocuk porno sitesinin müşterileri kimlerdi ki 
     Türkiye'nin en çok porno dergi satılan ve içki tüketen kentinin aynı zamanda "taassubun başkenti" sayılması tesadüf mü 
     İnsanlar gibi, toplumların da bir bilinçaltı var mı acaba .. 
     Onu deşince, altından çok derinlere kök salmış davranış bozuklukları, gemlenmemiş iştahlar mı çıkıyor 
     Asırlarca doğal bir mizah konusu sayılan o iştahlar, günümüzde cinselliğin en çok baskı altında tutulduğu mecralardan mı fışkırıyor 
     Ev temizleyen herkes bilir 
     "Fazla kapalı kalan yerler çabuk çürür." 
     
     







Yeni yıl, iyi yıl 


Cereyan çarpar 


Avrupa'nın teröristi 


Siyaset 2002'de yeni yüzler... 


Mutluluğun Tibet sırrı 


Peki bu fıkralar kimin .. 


İzmir üniversite kenti oluyor 


2001'de dış politika 


Neden doğru insana aşık olamıyoruz 


Roman başka gerçek başka... 


Umutların inşa yılı 


Bankaların sermaye yeterlilik yasası kırpılıp kuşa döndü 


İzah zor, işler karıştı 


Afganistan'a bu, düşkünlük de ne 


2002’de iş ve ekmek yine aslanın ağzında 


</TEXT>
</DOC>
