<DOC>
<DOCNO> 148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/ekonomi/eko09.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım reformu imza bekliyor 
</HEADLINE>
<TEXT>

     GÜNSELİ ÖNAL Ankara 

     Tarım Bakanı Hüsnü Yusuf Gökalp’in hazırladığı ve tarım ürünlerinin sigortalanması uygulamasının öngörüldüğü tarım reformu yasa tasarısı Başbakan Bülent Ecevit’in imzasını bekliyor. Tasarıda hayvan kaçakçılarına ve yurda kaçak et sokanlara ağır para ve hapis cezası verilmesi canlı hayvan ve et kaçakçılarının altı aydan iki yıla kadar hapis ve 2 milyar liradan 20 milyar liraya kadar ağır para cezasına çarptırılmaları öngörülüyor. 
     İzinsiz hayvan ve hayvan maddelerini taşıyan nakil araçları, üç ay süreyle trafikten men edilerek bağlanacak. Hayvanlarda ve hayvansal ürünlerde, bu yasanın 4. maddesinde belirtilen hastalıklardan birinin saptanması durumunda, cezalar iki misli artırılarak uygulanacak. 
     
     Araziler bölünemeyecek 
     Tarım arazileri tarım dışı amaç için kullanılamayacak. Tarım işletmelerine ait parseller üretim sistemleri, bölgeler, yetiştirilen ürünler, toprak sınıfları, iklim özellikleri ve sulama olanakları dikkate alınarak Bakanlıkça belirlenecek ekonomik büyüklüğün altında, miras yolu da dahil bölünemeyecek. 
     Tasarıda kurulması öngörülen "tarımsal destekleme ve yönlendirme kurulu", tarım ürünleri sigorta sisteminin geliştirilmesi için yapılacak etkinlikler ve üreticiler tarafından ödenecek tarım ürünleri sigorta primlerine yapılacak katkıları sağlamakla yükümlü olacak. 
     


 EKONOMİ 




















</TEXT>
</DOC>
