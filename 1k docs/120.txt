<DOC>
<DOCNO> 120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sontur04.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yılda egzos pulu 6 milyon lira... 
</HEADLINE>
<TEXT>

     Çevre Bakanı Fevzi Aytekin, egzoz emisyon ölçüm pullarının basımının ve illere dağıtımından Türkiye Çevre Koruma Vakfı'nın sorumlu olacağını bildirdi. Aytekin, pul fiyatının 2002 yılı için 6 milyon olarak belirlendiğini kaydetti. 
     Bakan Aytekin, A.A muhabirine yaptığı açıklamada, bakanlığının Çevre Kirliliğini Önleme Fonu'ndan sağlanan yardımlarla valiliklerin başkanlığında İl Çevre Koruma vakıfları kurulduğunu anımsatarak, bu vakıflar aracılığıyla egzoz emisyon ölçüm pullarının basımının ve dağıtımının yapıldığını söyledi. 
     Vakfın, egzoz emisyon ölçüm pullarının dağıtımında yaşanan sorunların giderilmesi için çalışmalara başladığını belirten Aytekin, ''Yaptığımız tespitlerde öyle kişiler yakaladık ki, çantasının içerisinde köylerde ve kentlerde sahte pulları para karşılığı satan kişiler var'' dedi. 
     Bu pulların taklit edilemez şekilde tek tip basımının ve illere dağıtımının bakanlığının verdiği yetkiliyle Türkiye Çevre Vakfı'nın sorumlu olduğunu bildiren Aytekin, bu konuda kesinlikle valilikleri dışlamadıklarını söyledi. 
     Aytekin, egzoz emisyon pullarının 2002 yılı için 6 milyon lira olarak belirlediklerini bildirdi. 
     






</TEXT>
</DOC>
