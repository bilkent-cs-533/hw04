<DOC>
<DOCNO> 187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/spor/spo02.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo’nun inadı 
</HEADLINE>
<TEXT>

Fenerbahçe’nin İsraillisi, ilk on bire girebilmek için, herkesten önce çalışmaya başladı 
     YUSUF KOBAL 

     Fenerbahçe’nin İsrailli oyuncusu Revivo dün İstanbul’a dönerek, takım arkadaşlarından önce çalışmalara başladı. İsrailli oyuncu ligin ilk yarısında yedek kaldığı Sarı - Lacivertli takımda forma bulabilmek için eskiye sünger çektiğini de dile getirdi. 
     Revivo, özellikle İngiltere’nin Chelsea kulübünün kendisine yaptığı teklifi reddettikten sonra üç yıllık anlaşma yaptığını ve Fenerbahçe’nin kaptanı bile olduğunu hatırlatarak, "On birin değişmez adamı olabilmem için orta alandaki rakiplerimden daha formda olmalıyım" diye konuştu. 
     
     Çalışmalar başlıyor 
     Bu arada Fenerbahçe’nin Yugoslav oyuncusu Mirkoviç’in 5 Ocak’ta Türkiye’ye dönerek çalışmalara katılacağı bildirildi. 
     Fenerbahçe bu akşam saat 17.00’de Samandıra’da toplanarak çalışmalarına başlayacak. Sarı - Lacivertliler 14 Ocak’a kadar İstanbul’da çalışıp ardından Belek’te kampa girecek. 
     


 SPOR 
























</TEXT>
</DOC>
