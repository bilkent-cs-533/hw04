<DOC>
<DOCNO> 342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/spor/spo07.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Küstüler 
</HEADLINE>
<TEXT>

     Tenis dünyasının en güzel çifti Martina Hingis ile Anna Kournikova’nın arasına "kara kedi" girdi. Şili’nin başkenti Santiago’daki bir çiftler gösteri maçında İsviçreli Hingis, partneri Rus yıldız Kournikova’yı kortta azarladı. Bu sert tepki üzerine gözyaşlarına boğulan Kournikova ile Hingis’in ortaklığı tehlikeye girdi. Hingis ise sorun yaşadıklarını reddederek, sadece biraz daha özgür olmayı istediğini belirtti. Bu ay Avustralya Açık’ta ABD’li Seles ile çiftler oynaması beklenen İsviçreli raket, "Yorucu bir sezon sonunda gösteri maçları oynamak zor. Kournikova ile birlikteliğimiz devam ediyor" dedi. 
     


 SPOR 




























</TEXT>
</DOC>
