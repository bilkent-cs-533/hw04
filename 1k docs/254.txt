<DOC>
<DOCNO> 254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sontur07.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız, girdiği evdeki kadını öldürdü 
</HEADLINE>
<TEXT>

     İzmir'in Karşıyaka ilçesinde bir hırsız, evine girdiği kadını öldürdü. 
     Sabaha karşı uyanan Durmuş Sevimli 46 , yatak odasında 18-20 yaşlarında, siyah montlu bir genç gördü. Hırsızla boğuşmaya başlayan Sevimli, hırsızın bir el ateş açması üzerine ağır yaralandı. 
     Hırsızın, çıkan panikten yararlanarak 3. kattaki evin balkonundan atlayarak kaçtığı belirtildi. Görgü tanıkları, hırsızın sokak başında gözcülük yapan arkadaşı ile kaçtığını ve kaçarken de ''Peşimizden gelmeyin. Kolaysa bizi yakalayın'' dediklerini ifade ettiler. Olay yerine gelen 112 Acil Servis görevlilerinin ilk müdahalede bulundukları ev sahibi Durmuş Sevimli, kurtarılamadı. Boğazından yaralanarak hayatını kaybeden Sevimli'nin 4 yıl önce TCDD'den emekli olduğu ve Efeoğlu akaryakıt istasyonunda tanker şoförlüğü yaptığı belirlendi. 
     Polis, hırsızlık amacıyla girdikleri evde cinayet işleyen 2 kişiyi yakalamak için operasyon başlattı. 




</TEXT>
</DOC>
