<DOC>
<DOCNO> 550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yazar/guclu.html </URL>
<DATE> 2001/01/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğretmen maaşı 
</HEADLINE>
<TEXT>

     Profesörlük akademik alanda gelinebilecek en uç noktadır. 
     Birkaç yılda zengin olunur. Hatta bakan, başbakan bile olunur. Ama profesör olunmaz. Onlarca yıl, gecenin gündüze katılarak dirsek çürütülmesi gerekir. 
     Zor geçen bir asistanlık dönemi, mastır, doktora, doçentlik ve profesörlük tezleri, kitaplar, araştırmalar, araştırmalar... 
     Zor bir serüvendir. Askerde orgeneralliğe yükselmek ne kadar zor ise üniversitede profesörlüğe yükselmek de bir o kadar zordur. Onlar sadece geleceğin nesillerini yetiştiren hocalar değil, yaşamımızın her anında başımız sıkıştığında bilgilerinden, buluşlarından, deneyimlerinden yararlandığımız en vazgeçilmez insanlardır... 
     Her meslek grubunda olduğu gibi onların arasında da çürük yumurtalar yok mu Elbette var. Yasayla bir gecede profesör olanlar, hiç zahmetsiz akademik unvanları peş peşe alanlar, ideolojik destekle basamakları üçer beşer çıkanlar bulunmuyor mu Fazlasıyla. Ama o istisnalar yüzünden, her açıdan geleceğin mimarları olan akademisyenleri ve sevgili öğretmenlerimizi unutmanın bir alemi yok. Olamaz da. Olmamalı da .. 
     Hükümet, yeni yılın ilk icraatlarından birinin de öğretim elemanlarının maaşlarını yükseltmek olacağını daha önce açıklamıştı. İşte yeni yıl geldi. Kutsal mesleklerin en başında gelen öğretmenler, öğretim üyeleri, öğretim elamanları söz verilen hak ettikleri zammı bekliyorlar... 
     Bütün ömrünü eğitime, ilime, irfana ayıran bir profesörün aldığı para 500 milyon lira civarında. Haftada 28 saat derse giren 18 yıllık bir öğretmenin alığı maaş ise 217 milyon lira. Merak edip sordum. İki milyondan fazla öğrencinin bulunduğu İstanbul'da Milli Eğitim Müdürü ne kadar maaş alıyor diye. Utana sıkıla söyledi. Hepsi hepsi 480 milyon lira. Oysa aynı İstanbul'da maaşı 3 milyarı aşan özel okul yöneticilerinin olduğunu hepimiz biliyoruz... 
     Öğrenciler hocalarından, özel sektörde çalışan gençler devlette aynı işi yapan babalarından çok daha fazla maaş alır konuma geldi. Haklarını alıyorlar. Keşke daha fazla alabilseler. Ama bütün bunlar, yıllarını eğitime, bilime adamış bu güzel insanların mağdur edilmelerini göz ardı ettirmemelidir... 
     Uygarlık için, kalkınmışlık için, çok değişik ölçüler var. Eğitilmiş insan gücü bunların en önemlisi. Ama ondan daha önemli bir şey var ki, işte gerçek ölçü o. Nedir o Öğretim elemanlarının maaşları. Bir öğretmenin, bir profesörün, bir okul müdürünün aldığı maaş, geleceğe verdiğiniz önemi gösteriyor. Bizim öğretmene verdiğimiz önem de, maaşlar da ortada. Hala bu kafayla çağı yakalayacağımızı sanıyorsak, çok yanılırız... 
     Özetin özeti Yeni bir yıla yeni duygularla başlarken gelin bu ihmalkarlığımızı el birliği ile affettirelim... 
     
     





Avrupa hukuku 


Birtek Türkiye 


Fatih'ten bugüne 


Bankacılığa yeni düzen 


MİT’le ilgili veto farklı bir vetoydu 


Recep Tayyip Erdoğan neyin peşinde .. 


2001 Terim'in yılı... 


Meclis'in affedemeyeceği suçlar .. 


Şiddet çıkmazı 


Bahçeli "Ecevit'e ayıp olur .." 


Öğretmen maaşı 


Taksim'deki milat... 


Onlar kaçıyor, derdi bize kalıyor 


İhlas Finans’ın stratejisi... 


Haydi iş başına 


İşkence aleti 


ANAP'ın içi 


Yalova herhalde bu soruya yanıt verir 


Hepsi yanlış 


Doktor kamu bankalarına ne yersen ye’ demiş 


</TEXT>
</DOC>
