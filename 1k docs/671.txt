<DOC>
<DOCNO> 671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/siyaset/siy03.html </URL>
<DATE> 2001/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM Savcısı Yüksel, ek iddianame hazırladı 
</HEADLINE>
<TEXT>
"Gülen CIA ajanıydı" 
Ek iddianameden "Gülen, önce Türk istihbarat örgütlerine, sonra CIA'ya, sonra da herkese çalıştı. Tantan, Gülen'e ABD'de koruma tahsis etti. Liderlerine dog köpek sadakatiyle bağlılar. 
     GÖKÇER TAHİNCİOĞLU Ankara 

     Nur cemaati lideri Fethullah Gülen hakkında dava açan Ankara DGM Savcısı Nuh Mete Yüksel, hazırladığı ek iddianameyi Ankara 2 Nolu DGM'ye gönderdi. Yüksel iddianamade, Fethullahçıları Türkiye düşmanı ülkeler için dünyanın en iyi ajan borsasını oluşturmak ve liderlerine "köpek" sadakatiyle bağlı olmakla suçladı. Yüksel, İçişleri Saadettin Tantan ile Ankara Valisi Yahya Gür'ün de Gülen'e ABD'de koruma tahsis ettiğini öne sürdü. 
     Yüksel, tanık anlatımlarına da yer verdiği ek iddianamesinde en önemli yeri Doktor Necip Hablemitoğlu'nun "Etki Ajanları, Nüfuz Casusları ve Fethullahçılar" konulu bir araştırmasına ayırdı. Savcı Yüksel, Hablemitoğlu'nun şu tespitlerine dikkat çekti 
     " Hocaefendi, ABD'nin Pensylvania eyaletinde Philedelphia yakınlarında özel bir çiftlikte yaşıyor. FBI korumasındaki çiftlik alanı, refakat memurlarının conducting officer gözetimi altında. 
     Fethullahçı yapılanma, CIA'nın öngördüğü tarikat modeline Mormon, Moon, Scientology gibi tıpatıp uymaktadır. Modelin yönetim sisteminde kainat imamından düz müride kadar inen hiyerarşik sıralama önemlidir. ABD için hiyerarşinin sadece tepesini kontrol altında tutmak yeterlidir. İyi derecede dil bilen müritlerin hocaefendilerine 'dog' köpek sadakatiyle bağlı olmaları işi kolaylaştırmaktadır. 
     
Gülen ajanlık yapıyordu      Gülen'in mahkemelere bile Türkiye adresi olarak verdiği adres incelendiğinde, İzmir'deki cemaate ait bir yayınevi çıkmaktadır. ABD'de yaşayan Gülen de bu adreste 150 milyon maaşla redaktör olarak görülmektedir. 
     Fethullahçıların da açıkladığı gibi Gülen, yakın zamana kadar Türk devletinin istihbarat örgütlerine ajanlık yapıyordu. CIA bağlantısının gelişmesinden sonra, bu bir süre daha sürdü. 
     Fethullahçılar, hasım ülke istihbaratçıları tarafından geliştirilen 'Active Opposition' stratejisi çerçevesinde alternatif aktif direniş oluşumunu da hızlandırdılar. Polis içinde kadrolaştılar. Emniyet, Gülen'e ABD'de koruma bile tahsis etti. Korumayı veren Sadettin Tantan'ın ve kararda imzası bulunan Ankara Valisi Yahya Gür'ün hala görevde olması çelişkiyi ortaya koydu. 
     Fethullahçılar, CIA tarafından 'walk in' diye tabir edilen sistemle, kendi istemleriyle ajanlık hizmeti talep etmişlerdi. 
     Büyük ihtirasları olan Fethullahçılar ABD dışında, Vatikan, Fener Rum Patriği, Musevi Hahambaşısı gibi çeşitli kuruluşlarla da paslaşmaya başladı. Cemaat, Alman Dış İstihbarat Servisi BND'nin tavassutu ile Afganistan'daki okul sayısını altıya yükseltti. 
     Cemaatin tüm bu okulları açmasına izin veren ve denetleyen ilgili ülkelerin istihbarat servisleridir. Onlar mülki - ajan statüsü ve işlevi dahilinde hareket etmektedir. Türkiye'nin hasmı ülkeler için en iyi ajan borsasını oluşturmuşlardır. Fethullahçılar artık ulusal bir cemaat değil, bir ajan borsasıdır." 
     


 SİYASET 














</TEXT>
</DOC>
