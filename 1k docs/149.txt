<DOC>
<DOCNO> 149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/ekonomi/eko10.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC’e üretimi azalt’ baskısı 
</HEADLINE>
<TEXT>

Körfez İşbirliği Konseyi üyesi altı ülke, OPEC’in 17 Ocak’taki toplantısında üretimi kısma kararı almasını istedi 
     Körfez İşbirliği Konseyi KİK üyesi Suudi Arabistan, Kuveyt, Bahreyn, Katar, Umman ve Birleşik Arap Emirlikleri BAE , petrol üreticisi ülkelere, petrol üretiminin ocak ayında kısılması çağrısında bulundu. 
     KİK Zirvesi sonunda yayınlanıp KİK Genel Sekreteri Cemil Al - Hejailan tarafından okunan bildirgede, üye ülkelerin enerji ve petrol bakanlarının, Petrol İhraç Eden Ülkeler Teşkilatı’nın OPEC 17 Ocak’daki toplantısında, piyasa istikrarının korunup hedeflenen fiyatlara ulaşılması için üretimin azaltılmasına çalışmaları istendi. 
     
     İstikrar gelecek 
     Suudi Arabistan Petrol Bakanı Al - Naimi, daha sonra Associated Press AP Haber Ajansı’na demecinde, petrol üretimindeki indirimlerin OPEC üyesi ülkelerce muhtemelen 17 Ocak’taki toplantıda uygulamaya konulacağını söyledi. 
     Al - Naimi, ham petrol üretiminin ne kadar kısılacağını belirtmemekle birlikte, üretim kesintilerinin piyasalarda istikrarı getirmeye yeteceğini ifade etti. 
     KİK üyesi ülkelerin dünkü üretim kısıntısı çağrılarından sonra, Kuveyt ve Venezuella hükümetleri de benzer yorumlarda bulundu. 
     


 EKONOMİ 




















</TEXT>
</DOC>
