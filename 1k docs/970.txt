<DOC>
<DOCNO> 970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/guncel/gun07.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
K.Irak’ta operasyon sürüyor 
</HEADLINE>
<TEXT>

     ANKARA Milliyet 

     TSK’nın, Kuzey Irak’ta Kürdistan Yurtseverler Birliği’nin KYB denetimindeki bölgede PKK’ya karşı başlattığı operasyonun "rutin giriş çıkışlardan biri" olduğu belirtilirken, 10 bin asker kullanıldığı yönündeki haberler yalanlandı. 
     İkinci Ordu Komutanlığı ve Van’daki Jandarma Asayiş Bölge Komutanlığı’na bağlı birliklerce düzenlenen operasyon kapsamında, Irak sınırından 200 kilometre içerdeki Ranya ve Çarkurna dağlık bölgelerine asker sevkiyatı yapıldığı öğrenildi. 
     Askeri kaynaklar, Celal Talabani liderliğindeki KYB bölgesinde yapılan operasyonlar için "Büyük çaplı bir operasyon değil. Basında yer alan 10 bin rakamı abartılı. Her yıl kontrol için yapılan rutin giriş çıkışlardan biri" değerlendirmesinde bulundu. Ankara’daki KYB kaynaklarıysa, bölgelerinde operasyon olmadığını belirtti. 
     
Öcalan tepki gösterdi      Bu arada Öcalan, avukatları aracılığıyla, örgütün Avrupa’daki Özgür Politika gazetesine bir açıklama gönderdi. Öcalan açıklamasında, KYB’nin PKK’ya karşı sürdürdüğü operasyona destek için TSK’nın bölgeye gönderilmesine tepki gösterdi. 
     


 GÜNCEL 
































</TEXT>
</DOC>
