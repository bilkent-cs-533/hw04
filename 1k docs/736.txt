<DOC>
<DOCNO> 736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yazar/uras.html </URL>
<DATE> 2001/01/05/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İstikrar politikasında ısrar’, reçete’de ayar’ gerek 
</HEADLINE>
<TEXT>

Prof. Dr. Oktay Yenal, Türkiye'nin yetiştirdiği en deneyimli iktisatçılarından biri. IMF'yi ve Dünya Bankası'nı iyi biliyor Yenal, IMF'yi de hatalı buluyor ve Kur artışının enflasyonun altında tutulması ile para arzındaki katı kurallar yanlış’ diyor 
1994 krizini bilen profesör      Prof.Dr. Oktay Yenal, Türkiye'nin en deneyimli iktisatçılarından biridir. İstanbul ve Boğaziçi üniversitelerinde öğretim üyeliği yaptı. 1970'li yılların öncesinde Devlet Planlama Teşkilatı'nda çılıştı. Sonra Dünya Bankası'nda Asya Bölgesi Baş İktisatçısı oldu. Türk ekonomisini, yapısını ve özelliklerini bilir. Ankara'da DPT'deki deneyimi nedeniyle Ankara'yı, Türkiye'nin temel ekonomik dengelerini bilir. Türkiye'de bozulan dengeleri düzeltmede kullanılabilecek araçları bilir. Washington'da çalıştığı için IMF'yi, Dünya Bankası'nı bilir. Hindistan'da Dünya Bankası temsilciliğini yaptığı için, başka ülkelerin deneyimlerini bilir. Prof. Dr. Oktay Yenal şimdilerde İstanbul'da... Bundan 7 yıl önce 3 Aralık 1993 tarihinde, zamanın Merkez Bankası Başkanı'nın talebi üzerine Türkiye'ye gelmiş ve bir rapor yazmıştı. Prof. Dr. Oktay Yenal’ın 1993 yılı sonunda hazırladığı raporda ekonominin duvara çarpmak üzere olduğu konusunda uyarısı vardı. Uyarısı dikkate alınmadı. İki ay sonra 1994 krizi patladı. Eşi Aysel Batı Yenal'de İktisat Fakültesi eski öğretim üyelerindendir. Milli Gelir çalışmalarıyla bilinir. 
     
     Sayın Oktay Yenal, sizin akademisyen olarak ekonomi bilginiz üzerine, Ankara deneyimizin var, bürokrasiyi tanıyorsunuz, Washington deneyiminiz var, IMF'yi, Dünya Bankası'nı tanıyorsunuz, Hindistan deneyiminiz var. Bir ülke IMF ile nasıl ilişkiye girer biliyorsunuz... Türkiye şimdi gene bir IMF reçetesi uyguluyor. Her şey iyi gidiyor derken bir kriz çıktı... Bu kriz nereden çıktı Sayın Ecevit'in kuşkulandığı gibi acaba birisi düğmeye mi bastı 
     Genelde ekonomideki dengesizlik hastalığı, özelde enflasyon olayı, toplam talebin toplam arzdan daha hızlı artmasından kaynaklanıyor. Nedeni ise devletin, gelirlerinin çok üstünde harcama yapması. Yarım yüzyıldır ekonomimize musallat olan bu hastalık özellikle son otuz yılda iyice kötüye gitti, yıllık ortalama fiyat artış hızı 1970'li yıllarda yüzde 34'e, 1980'li yıllarda yüzde 44'e, 1990'lı yıllarda ise yüzde 74'e yükseldi. Enflasyon, hükümet bunu istediği için değil, fakat siyasi nedenlerle hovardalığı daha çok sevdiği için sürüp gidiyor. 
     
Kriz reçeteden mi çıktı      Kasımda düğmeye kim bastı da durup dururken kriz çıktı 
     Zamanlaması bazı finans güçlerinin davranışlarından doğmuş olabilir fakat ekonominin bir tıkanıklığa doğru gittiği açıktı. Bir yılı aşan bir süredir Türk Lirası döviz karşısında değerleniyor, üretim, ithalat, dış ödemeler açığı ve dış borçlanma hızla büyüyordu. 
     
Reçete uygulandı      Hükümet IMF ile kararlaştırılan stabilizasyon programının uygulanmasında büyük hatalar mı yaptı 
     - Bazı sapmalar oldu fakat asıl sorunun bunlardan kaynaklandığını sanmıyorum. Programın enflasyonu yavaşlatma bölümünün dört önemli ayağı vardı 1 Kamu mali açığının azaltılması, 2 Para arzının Merkez Bankası kredileri ile artırılmaması, 3 Kamu kesimindeki ücret ve maaşların ancak enflasyon hedefi oranında yükseltilmesi ve 4 Döviz kurunun önceden ilan edilen bir çizgide tutulması. Bu dört alanda da hükümet genellikle programa uydu. 
     
Özelleştirme bahane      Özelleştirme konusunda rakamlarda gecikme olmadı mı Bu gecikme krizi körüklemedi mi 
     Gerçi özelleştirme ve öbür yapısal reformlar IMF - Dünya Bankası - hükümet programının önemli bir parçasıydı ama bunların kısa süreli anti - enflasyon çabası ile ilgisi, kamu bütçesi üzerindeki olası etkileri kanalıyla olacaktı. Kamu bütçesinde programdan önemli sapma olmadığına göre, Telekom ile Türk Hava Yolları'nın birkaç hafta önce ya da sonra özelleştirilmeye başlanmasının stabilizasyon süreci ve aniden parlayan kriz ile ilgisi olduğunu sanmıyorum. 
     Aynı nedenle, ekonomideki alevlenmenin en kızgın günlerinde yangından mal kaçırılırcasına yabancıların bu isteklerinin Meclis'i, hükümeti ve Cumhurbaşkanı'nı meşgul etmesi için de, enflasyonu yavaşlatma amacı yönünden, ivme yoktu. 
     
Likidite ani gevşetildi      Öyleyse son kriz neden oldu Kriz neden çıktı Düğmeye kim bastı 
     İsterseniz sorunuzun cevabını IMF'den alalım. Krizden sonra imzalanan Türkiye stand - by anlaşmasının basın bildirisinde IMF krizin nedenini şöyle açıklıyor 
     "Kasım sonuna doğru kriz, orta büyüklükte bazı bankaların likidite sorunu olarak ortaya çıktı ama krizin kökleri daha derine gidiyordu. Dış ödemeler açığındaki kötüleşme ve piyasalarda güvenin azalması faiz oranlarını yükseltmiş, bu da bankaların aktif ve pasiflerindeki uyumsuzluk nedeniyle kar marjlarını düşürmüştü. Bu ortamda ve likiditedeki önemli bir gevşeme sonrasında bankalararası piyasada yaşanan sarsıntı, döviz rezervlerinde büyük kayıp doğurdu." 
     
Piyasaya para sürüldü      IMF'nin kriz açıklaması doğru mu 
     IMF samimi olsaydı dış ödemeler açığının büyümesi sebeplerinin başında kambiyo kurunun düşük tutulmasını da sayardı. Bir de son cümlede belirtilen "likiditedeki önemli gevşeme" ile ilgili gözlem çok ilginç. IMF'nin açıklamasından anlaşılıyor ki, 20 Kasım'ı izleyen günlerde önce Merkez Bankası piyasaya para sürmüş, döviz alımları bunun sonucu olmuş. 
     Reçeteyi sorgulamamız gerekmez mi 
     IMF'nin bize dayattığı stabilizasyon programı, maliye ve bütçe disiplini bakımından yerinde bir modeli içerdiği halde, para arzı ve kambiyo kuru piyasaları konularında dizayn hatası taşımaktadır. 
     
Reçetenin iki fay hattı var...      Dizayn hatası diye adlandırdığınız hatalar neler 
     Kanımca bu programda Türkiye ekonomisi bakımından iki önemli fay hattı yatıyor. Bunlardan birincisi, 2000 yılı başında zaten değeri yükselmiş olan Türk Lirası'nda bir devalüasyon yapmadan döviz kurunun 18 ay için önceden ilan edilen ve hedef enflasyon oranının altında bir cetvele, bir çıpaya bağlanması idi. Gerçek enflasyon oranı, hedeflenen oranın üstünde seyredince, zaten program başında bile değeri yüksek olan ve program gereği enflasyonun biraz gerisinden gideceği planlanan kambiyo cetveline göre, Türk parası gittikçe daha da değerlendi, yani döviz fiyatı enflasyonun epeyce altında kaldı. Yıl başından kasım ayı sonuna kadar tüketici fiyatlarının yüzde 35 artmasına karşılık döviz fiyatı ancak yüzde 18.5, yani enflasyonun yarısı hızında arttı . Böyle olunca da BMW otomobilleri bizdeki fiyatlara göre ucuzladı, bizim tekstilimiz de dolar alıcılarına pahalı gelmeye başladı. Program düzeltilmezse iç fiyatlarla döviz kuru arasındaki bu aykırılık temmuza kadar giderek artacak. Çünkü ilan edilen cetvele göre 2001 yılının ilk üç ayında döviz fiyatı ayda yüzde 0.9, ikinci üç ayında ise ayda yüzde 0.85, yani altı ayda toplam yüzde 5.4 artacak. Enflasyon oranının, paramızın bugünkü yüksek değerini de telafi etmesi için, önümüzdeki altı ayda yüzde 5'in de altına düşürülebileceğine inanan bir tek kişi bulunabilir mi Yeni stand - by niyet mektubunda da bu cetvelde ısrar edilmesinin sebebi nedir Kanımca, hatada ısrar programa güveni artırmaz, azaltır. 
     IMF reçetesinde sadece bir konuda mı "dizayn" hatası var 
     İkinci dizayn hatası, para arzı denetimi konusundaydı. IMF anlaşmasına göre Merkez Bankası'nın net iç varlık toplamı artırılamayacak, yani Merkez Bankası, iç senetler Hazine, diğer kamu işletmeleri, bankalar ya da özel sektör senetleri karşılığında kredi vermeyecek, para basmayacak. Uluslararası para akımlarının çok büyümüş ve hızlanmış olduğu günümüzde ülke para arzının bu türlü oynamalara açık bulundurulması, hele bir yandan da kambiyo kuru sabitleştirilmiş ise, iktisadi yönden savunulacak bir model değil. 
     
Reçete Washington'un      IMF'nin en yetkili elemanı bunları söylüyor da, Bay Cottarelli ile Türkiye yetkililerinin bunlardan haberi yok mu 
     Bay Cottarelli'nin Galatasaraylı olduğunu biliyorum ama iktisadi tahlil kapasitesi hakkında bilgim yok. Zaten o da emir kulu. Sorunuzu cevap verebilmek için Washington'daki kararların kimler tarafından ve hangi esintiler altında alındığını bilmek lazım. Ama biz kendi sorunlarımıza doğru teşhis koyup çare bulamaz isek yabancıları nasıl suçlayabiliriz Bu programların bizim tarafımızdan hazırlanması ve IMF'ye anlatılması esas olmalıydı. 
     
Sabit kur deprem yaratacak      IMF'den alınan döviz rezervi desteği ile dövize hücum durdurulmuş görünüyor. Fakat faiz oranları hala çok yüksek ve piyasalarda likidite sıkıntısı olduğu söyleniyor. Hükümette, iş aleminde ve medyada, Türk ekonomisine güvenin artması sonucunda gelmeye başlayacak dış kredilerle ve Dünya Bankası kredileri ile durumun düzeleceği ve istikrar programının tekrar aynı rayında devam edeceği umuluyor. Siz bu görüşlere katılıyor musunuz 
     Hayır. Yukarıda sözünü ettiğim ikinci fay hattı - döviz rezerv ve para arzı durumu - şimdilik yatıştırılmış olsa bile, programda düzeltme yapılmadıkça, ikinci fay hattındaki enerji birikimi giderek artmaktadır. Kambiyo kuru cetvelinin, son anlaşmada da yinelediği gibi, temmuza kadar ayda yüzde 1'in bile altında bir devalüasyon trendinde tutulması 
     Dışardan mal ve hizmet alımını teşvik edecek, ihracatımızı yavaşlatacak, dış ödemeler açığımızı ve dış borçlanmamızı yükseltecek. 
     Bu yüzden, talep daralmasının üretim üzerindeki yavaşlatma etkisi çok daha büyük olacak. 
     Türk Lirası’nın giderek daha da değerlenmesi, devalüasyon korkularını canlı tutacak, fay hattının ufak kırılma yerine, altı ay sonra yüksek Richter ölçeğinde kırılması ekonomide büyük bir deprem doğurabilecek. 
     
Yanlışta ısrar ediliyor      IMF'ye verilen son niyet mektubu sorunlara çözüm getirecek mi 
     Bu son anlaşma eskisinden daha da ayrıntılara giden ve koşulların sıkılaştırıldığı bir anlaşma. Ne yazık ki yukarıda sözünü ettiğim hatalarda ısrar ediyor. Bu ısrarın ne derece bizim hükümetten, ne derece IMF tarafından kaynaklandığını bilmiyorum. Genel olarak dikkatimi çeken birkaç önemli noktaya değinmek isterim 
     Önceki mektupta her üç ay sonunda Türkiye'nin uyması gereken kıstaslar performans kriterleri şimdi aylık bazda düzenlenmiş. Herhalde bu Türk ekonomisinin artık her ay denetleneceği anlamını taşıyor. İkinci olarak, kriz günlerinde Merkez Bankası'nın program hedeflerini aşan büyüklüklerde piyasayı fonlamasının sadece durdurulması değil, geriye çekilmesi öngörülüyor. 
     Dikkatimi çeken başka bir konu, önceki niyet mektuplarında da olduğu gibi, yine IMF'ye Büyük Millet Meclisi'nin egemenliği ile bağdaşmayacak şekilde sözler verilmiş. Elektrik Piyasası Kanunu'nun, Alkollü İçkiler Kanunu'nun, Tütün Kanunu'nun ve 233 sayılı KİT Kanunu'ndaki değişmelerin Ocak 2001 sonuna kadar, Şeker Kanunu'nun 15 Şubat 2001'e kadar Meclis'te kabul edileceğinin taahhüt edilmiş olması. 
     
     





CHP... 


Hapishane üzerine 


Ekonomide 2001 


Ufak tefek üç ameliyat 


Fazilet'te Yenilikçiler'in yol haritası... 


"Hak" ve "yüz" 


Bağırta bağırta iniyor 


Baykal, Ecevit ve Roosevelt 


Matematik öğretmenleri 


Motivasyon .. 


Patlama raporu güven vermiyor 


Kesin karar zamanı... 


Güven tazeleme günü 


Enflasyon ve insaf 


Çiller'in kaygısı 


Bir oğul anasını, bir oğul babasını... 


Ortak çaba gösterin 


İstikrar politikasında ısrar’, reçete’de ayar’ gerek 


Zihnali dosyasında ayak sürüyorlar 


</TEXT>
</DOC>
