<DOC>
<DOCNO> 407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/soneko08.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram ve yılbaşı harcaması çılgınlığı 
</HEADLINE>
<TEXT>

     Bayram ve yılbaşı tatili sırasında tam bir alışveriş çılgınlığı yaşandı. 
     Bankalararası Kart Merkezi'nden BMK alınan bilgiye göre, 23-31 Aralık arasında kredi ve banka kartlarıyla 12 milyon adet işlem yapıldı. En fazla işlem ise bayram arifesi olan 26 Aralık Salı günü gerçekleşti. Arife günü, 2 milyon 100 bin adet işlem yapıldı. 
     Kredi kartlarıyla yapılan işlem tutarı da 197 trilyon lirayı aştı. 2000 yılının Ocak-Aralık döneminde kredi ve banka kartlarıyla geçen işlem sayısı da hızlı bir yükseliş gösterdi. 2000 yılında kartlar ile yapılan işlem adedi yüzde 41.37 artışla 290 milyon adetten 410 milyon adede çıktı. 
     BKM Genel Müdürü Uğur Güvenç, bayram ve yılbaşı tatillerinin kart kullanımını artırıcı bir etkisi olduğunu ifade ederek, ''Bayram döneminde böyle bir artış, patlama bekliyorduk'' dedi. Ekonomik krizin kart kullanımına etkisinin çok az olduğunu kaydeden Güvenç, kredi kartının, insanların zorunlu ihtiyaçlarını karşılamada önemli bir ödeme aracı haline geldiğine dikkati çekti. 




</TEXT>
</DOC>
