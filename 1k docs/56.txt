<DOC>
<DOCNO> 56 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/yasam/ayas.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Depresyonu Müslüm dinleyerek aşıyorlar 
</HEADLINE>
<TEXT>
Van kedileri de jiletçi’ oldu 
Özel kedi evinde insan sevgisinden uzak kaldıkları için depresyona giren Van kedileri, sadece Gürses ve Tatlıses şarkılarıyla yatışıyor 
     SEBAHATTİN YILMAZ Van DHA 

     Van Kedisi Araştırma Merkezi Müdürlüğü'nce, neslini korumak ve il dışına çıkarılmasını önlemek amacıyla 3 yıldır kedi evinde korumaya alınan bir gözü mavi, bir gözü de sarı olan 73 kedinin davranışlarında son dönemlerde belirgin bir değişim ortaya çıktı. Aile ortamında yaşamaya alışkın uysallığı ile tanınan kedilerde iştahsızlık, asabilik ve hırçınlık görülmeye başlandı. Van Valiliği'nce yaptırılan ve Yüzüncü Yıl Üniversitesi'ne devredilen villa tipi kedi evinde kalan Van kedilerinin, insan sevgisi ve şefkatinden uzak kaldığı için ruhsal bunalıma sürüklendiği açıklandı. 
     
     Hırçınlıkları geçiveriyor 
     Van kedilerini depresyondan kurtarmak için kasetçalardan bol bol müzik dinletildiğini belirten yetkililer ise şöyle konuştu "Zaman zaman hırçınlaşan ve yemeğini yemeyen kedilerin, İbrahim Tatlıses ve Müslüm Gürses'in parçalarıyla sakinleşiyor." 
     Van Kedisi Araştırma Merkezi Müdürlüğü, bir süre önce etkilendiği ekonomik krizi atlatıp korumaya alınan 100 kediden 27’sini sahiplerine geri verirken, 2 katlı villada kalan 73 kedinin doğumu, bakımı ve gelişmesi özenle yapılıyor. 
     
     



 YAŞAM 


















</TEXT>
</DOC>
