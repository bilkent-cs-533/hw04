<DOC>
<DOCNO> 159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/guncel/gun08.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Mahkemesi’ne onay 
</HEADLINE>
<TEXT>

Başkanı Clinton, 130 ülkenin hükümetince imzalanan Uluslararası Ağır Ceza Mahkemesi antlaşmasını imzalayacaklarını açıkladı 
     ABD Başkanı Bill Clinton, ülkesinin, BM platformunda kurulmaya çalışılan daimi nitelikli Uluslararası Ağır Ceza Mahkemesi’nin tesisine ilişkin antlaşmayı imzalayacağını bildirdi. Hükümetlerin imzası için son tarih olan 31 Aralık’ta kararını açıklayan Clinton, ABD’nin, bu mahkemenin işleyişinde önemli işlevleri olacağını söyledi. 
     Merkezi Roma’da olması planlanan mahkemenin işlerlik kazanabilmesi için 60 ülkenin parlamentosunda onaylanması gerekiyor. Bugüne kadar 27 ülkenin parlamentosu, savaş suçları ve toplumlara karşı ağır suçlar işleyen tüm kişilerin yargılanma yolunu açacak Uluslararası Ağır Ceza Mahkemesi’nin kurulmasını onayladı. Mahkemenin kuruluşuna ilişkin antlaşmaya, hükümetler düzeyindeyse 130’dan fazla ülke imza attı. 
     İsrail, mahkemenin ilgi alanında bulunacak, "yurtlarından zorla sürülen insanlar"ın durumu kapsamındaki Filistinli mülteciler sorununun ileride kendisi açısından sorun yaratacağından endişe ediyor ve imzalamaktan çekiniyor. 
     Mahkeme, 2. Dünya Savaşı sonunda, insanlığa karşı en ağır suçları işleyen Nazi subaylarını yargılayan Nürnberg Mahkemeleri’nin işleyiş ilkeleri temelinde çalışacak. 
     


 GÜNCEL 














</TEXT>
</DOC>
