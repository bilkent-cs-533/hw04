<DOC>
<DOCNO> 555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/yazar/pulur.html </URL>
<DATE> 2001/01/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İşkence aleti 
</HEADLINE>
<TEXT>

     SALI günkü MİLLİYET'in manşeti ilginçti, cezaevlerinde mahkumlara TRT FM'den ortak yayın yapılıyor ve onlara şarkı dinletiliyormuş, mahkumlar bundan şikayetçiymişler, çünkü çalınan şarkıların çoğunu sevmiyorlarmış. 
     Bu haberle ilişkili HASLET'in bir karikatürü vardı, uzun bir masanın üzerinde, falakadan Filistin askısına kadar çeşitli işkence aletleri vardı, bir de bir radyo... 
     Mahkum, gardiyana "TRT FM hariç, hepsine razıyım abi " diyordu. 
     
     DEMEK, şarkılar bile işkence aleti oluyormuş... 
     Peki, yazılar işkence aleti olur mu 
     Olabilir 
     Hikaye biraz eskidir... 
     Amerika'da bir Sovyet casusu yakalanır, lakin adam konuşmaz, CIA bütün marifetlerini sıralar, lakin adam gık demez. 
     Bunun üzerine CIA, işbirliği yaptığı ülkelerin gizli servislerinden yardım ister. 
     İngilizler, Fransızlar, Almanlar, İspanyollar, İtalyanlar, Hintliler, Japonlar, herkes casusları konuşturma yöntemlerini yazıp, gönderirler. "Şöyle yaparsanız konuşur " diye garanti vererek... 
     Nafile, adam ağzını bile açmaz 
     
     BU arada Türkiye'de çalışmış olan istasyon şeflerinden biri "Bir de Türkleri denesek " der... 
     Türkiye'den olumlu cevapla, bir gazetecinin köşe yazılarından beş, on tane gönderirler 
     "Bu yazıları İngilizceye çevirin, casusa okuyun, bülbül gibi şakır, konuşur " derler... 
     
     CIA buna bir anlam veremez, kimdir bu yazar, ne yazmaktadır ki, yazıları okununca, casus konuşacaktır 
     Soruşturma yapılır, yazar eski bir komünisttir, şimdi dönmüş, liberal olmuş "Kır şişeyi, dön köşeyi " piyasasını savunmaktadır, bu piyasanın mucidinin de "yağdanlığı"dır. 
     
     CIA "son çare" diyerek, Türkiye'den gelen yazıları çevirtir ve yavaş yavaş casusa okutmaya başlar... 
     Birinci yazı biter, casusun gözleri açılır, ikinci yazıda sinirlendiği bellidir, üçüncü yazıda perişandır, sorar 
     "Daha kaç yazı var " 
     "Beş, altı tane daha " 
     Casus çözülür 
     "Yeter, yeter, bu işkence yeter Kesin şu yazıları, ne isterseniz sorun, hepsine cevap vereceğim, yeter ki işkence dursun " 
     
     BİZ bu hikayeyi yıllar önce de yazmıştık, şimdi bakıyoruz, hedefteki meslektaşımıza "yağdanlık" diyerek belki de haksızlık etmişiz, şimdi ortaya öyleleri çıktı ki, "yağdanlık"lar unutuldu, onlara artık "yalaka" deniliyor tıpkı Namık Kemal'in "Kimi görsek etekleriz, ne utanmaz köpekleriz" dediklerinden... 
     
     BİZİM mahkumlar TRT FM'i zorla dinlemekten şikayetçiymişler... 
     Ya onlara bu "yalaka"ların yazıları okunsaydı 
     Beterin beteri var 
     
     





Avrupa hukuku 


Birtek Türkiye 


Fatih'ten bugüne 


Bankacılığa yeni düzen 


MİT’le ilgili veto farklı bir vetoydu 


Recep Tayyip Erdoğan neyin peşinde .. 


2001 Terim'in yılı... 


Meclis'in affedemeyeceği suçlar .. 


Şiddet çıkmazı 


Bahçeli "Ecevit'e ayıp olur .." 


Öğretmen maaşı 


Taksim'deki milat... 


Onlar kaçıyor, derdi bize kalıyor 


İhlas Finans’ın stratejisi... 


Haydi iş başına 


İşkence aleti 


ANAP'ın içi 


Yalova herhalde bu soruya yanıt verir 


Hepsi yanlış 


Doktor kamu bankalarına ne yersen ye’ demiş 


</TEXT>
</DOC>
