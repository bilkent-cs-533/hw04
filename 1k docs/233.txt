<DOC>
<DOCNO> 233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/son/sondun06.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tony Blair'in başı 2 milyon sterlinlik bağışla dertte 
</HEADLINE>
<TEXT>

     İngiltere Başbakanı ve İşçi Partisi lideri Tony Blair, partisine 2 milyon sterlinlik bir rekor bağışta bulunan kişinin adını açıklamaya zorlanıyor. 
     İngiltere'de siyasi partilere bağışlarda uygulanacak daha sıkı kontrol getiren yeni yasanın çıkmasına sadece birkaç hafta kala İşçi Partisi'nin böyle bir bağışı kendi hesaplarına geçirip geçirmediği yolundaki tartışmalar, partinin bu yöndeki söylentileri doğrulamak ya da yalanlamaktan kaçınmasıyla daha da büyüyor. 
     Başbakan Blair sessizliğini korurken, başta kendi partisinden pek çok milletvekili olmak üzere Muhafazakar Parti sözcüleri İşçi Partisi'nin seçime birkaç ay kala böyle esrarengiz bir bağış kabul etmiş olmasının bu partinin ''temiz olduğu iddiasına indirilmiş büyük bir darbe olacağını'' savunuyorlar. 
     
     



</TEXT>
</DOC>
