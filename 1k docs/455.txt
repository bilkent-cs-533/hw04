<DOC>
<DOCNO> 455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/04/dunya/dun01.html </URL>
<DATE> 2001/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya’da DU’ paniği 
</HEADLINE>
<TEXT>

     DIŞ Haberler ServİSİ 

     İtalya’da, NATO’nun Yugosylavya ve Kosova’daki operasyonlarında görev aldıktan sonra bilinmeyen bir nedenle kansere yakalanarak hayatını kaybeden askerlerin sayısı altıya çıktı. Askerlerin NATO’nun kullandığı indirgenmiş uranyum DU kaplı mermilerin yaydığı radyasyondan etkilendiği yolundaki iddialar üzerine İtalya hükümeti, NATO’dan inceleme başlatmasını isteyeceğini açıkladı. 
     "DU" kaplı top mermileri uçaklardan ateşleniyor ve çevreye normal dozun çok üzerinde radyasyon yaydığı iddia ediliyor. 
     İtalyan Savunma Bakanlığı ölümlerle uranyumlu mermiler arasında bir ilişki olup olmadığını araştırmak için komisyon kurdu. İtalya Başbakanı Giuliano Amato ise La Repubblica gazetesine yaptığı açıklamada, "Uranyum bombalarının, sadece elle tutunca veya yaraya temas edince tehlikeli olduğunu sanıyorduk. Durum bu kadar basit değilmiş" dedi 
     
950 Türk askeri görevde      Kosova harekatının bitmesinden sonra bölgeye gönderilen 50 bin kişilik Kosova Gücüne Türkiye 950 kişilik bir tabur ile katıldı. Prizren merkezli Alman karargahının komutası altında 7 Temmuz 1999’da göreve başlayan Türk taburu Prizren, Mamuşa ve Dragaş bölgelerinde konuşlandı. 
     


 DÜNYA 













</TEXT>
</DOC>
