<DOC>
<DOCNO> 157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/02/guncel/gun06.html </URL>
<DATE> 2001/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis 8 kişiyi arıyor 
</HEADLINE>
<TEXT>

Atina’da ele geçirilen 520 kilo eroinle ilgili iki Türk adliyeye sevk edilirken operasyonların İstanbul ayağı da sürüyor. Olayla bağlantılı 8 kişi aranıyor 
     NİHAT ALTINTAŞ İstanbul 

     Yunanistan’ın başkenti Atina’da ele geçirilen 520 kilo eroinle ilgili gelişmeler sürüyor. Yunan, ABD ve Türk ekiplerin ortak operasyonu sonucu 520 kilo eroinle yakalananların Muhsin Aydoğmuş, Atik Karadeniz, Nur Biçer ve Erhan Gedik olduğu açıklandı. 
     
Zorunlu operasyon      Otobüslerin birinde 262, diğerinde 258 olmak üzere 520 kilo eroinin ele geçirildiğini belirten yetkiler, uyuşturucunun İtalya ve İspanya başta olmak üzere Batı Avrupa ülkelerine pazarlanmak üzere yola çıkarıldığını söyledi. Türkiye’den yola çıkan otobüslerin İspanya’ya kadar takip edilmesinin planlandığını, ancak gelişmeler üzerine Atina’da operasyon yapma zorunluluğu doğduğunu ifade eden yetkililer, çalışmaların sürdüğünü kaydettiler. 
     İstanbul’da çok gizli sürdürülen operasyonlarda yeni gözaltılar olduğu belirtilirken, polis, olayla doğrudan bağlantılı sekiz kişiyi arıyor. İki sürücünün dışında Muhsin Özdoğmuş 50 ve Nur Biçer 43 de, polis sorgularının ardından Atina Savcılığı’na sevk edildiler. 
     Ankara DGM’den alınan izinle takibe başlanan Erhan Kınık’ın kullandığı 34 YTK 36 plakalı ve Atınç Karadeniz yönetimindeki 34 VEC 40 plakalı otobüslerde 500’den fazla eroin paketi ele geçirilmişti. 
     


 GÜNCEL 














</TEXT>
</DOC>
