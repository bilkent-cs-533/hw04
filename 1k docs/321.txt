<DOC>
<DOCNO> 321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/siyaset/siy05.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis de işten çıkaracak 
</HEADLINE>
<TEXT>

Meclis Başkanı İzgi, Meclis tatildeyken işe alınan 228 kişinin, önceki başkan döneminde alınmış olabileceğini belirtti ve "norm kadro" uygulamasıyla sayının azalacağını söyledi 
     ANKARA Milliyet 

     TBMM Başkanı Ömer İzgi, Milliyet’in Meclis tatilde olduğu bir dönemde 228 kişinin işe alındığına ilişkin haberini doğruladı. İzgi, söz konusu kişilerin kendisinden önceki başkan döneminde alınmış olabileceğini belirterek, "Sayısal olarak o dönemde alınan elemanlarla uyum gösteriyor. Benimle ilgili bir tasarruf değil" dedi. 
     İzgi, beraberinde İdare Amiri Ahmet Çakar ve TBMM Genel Sekreteri Vahit Erdem ile basın bürolarını gezerek, gazetecilerin yeni yılını kutladı. 
     
25 kişi azaltıldı      İzgi bir soru üzerine, TBMM Başkanı seçildiğinde, Meclis’teki çalışan mevcudunun 4 bin 596 olduğunu, yapılan tasarrufla 25 kişi azaldığını ve başlatılan "norm kadro" uygulaması ile bu sayının daha da azalabileceğini bildirdi. 
     TBMM’de gerekenin çok üzerinde çalışan olduğunu söyleyen İzgi, kurumun kamuoyu nezdinde "Gereksiz bir KİT" olarak anıldığını ve buna son verilmesi gerektiğini kaydetti. 
     Meclis Başkanı Ömer İzgi, sözlerine şöyle devam etti 
     "Ne kadar insan gerekiyorsa, o kadar insan çalışmalı. Daha fazla çalıştırılırsa, eleştirilere muhatap oluruz. Ancak norm kadro uygulamasına geçildikten sonra belli sayıda kişinin işine son verileceği anlamı ortaya çıkmasın. Bunlar kişisel kadro olur. Bunlar ayrıldıktan sonra yerine yenileri alınmaz." 
     


 SİYASET 













</TEXT>
</DOC>
