<DOC>
<DOCNO> 112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sonspo10.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe yeni Teknik Direktörünü seçti... Adı şimdilik gizli... 
</HEADLINE>
<TEXT>

     Ligin ilk yarısının bitmesiyle birlikte teknik direktör Mustafa Denizli'nin görevine son veren Fenerbahçe'de, yeni teknik direktör belirlenmesine rağmen adı açıklanmadı. 
     Fenerbahçe Kulübü Asbaşkanı ve Sözcüsü Atilla Kıyat, Samandıra Tesisleri'nde gerçekleştirilen yönetim kurulu toplantısı sonrasında yaptığı açıklamada, yeni direktörün belirlenmesi için Uğur Dündar, Sadettin Saran ve Hamdi Akın'dan oluşan üçlü komitenin çalışmalarını tamamladığını belirterek, ''Yeni teknik direktörümüz konusunda görüş birliğine vardık. Antalya kampında bu kişi takımın başında olacak'' dedi. 
     Kıyat, üçlü komitenin verdiği raporlar çerçevesinde değerlendirmelerini yaptıklarını, yeni teknik direktörün imza için İstanbul'a gelmesinden 1 gün önce ismini açıklayacaklarını söyledi. 
     






</TEXT>
</DOC>
