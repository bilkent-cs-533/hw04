<DOC>
<DOCNO> 402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/03/son/soneko02.html </URL>
<DATE> 2001/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıdem tazminatı tavanı arttı 
</HEADLINE>
<TEXT>

     Kıdem Tazminatı Tavanı 558 milyon 440 bin liradan, 614 milyon 750 bin liraya yükseldi. 
     Bütçe Kanunu uyarınca, memur maaşlarına uygulanan aylık katsayı ile taban aylığı katsayısının artırılması sonucunda, kıdem tazminatı tavanı 1 Ocak 2001'den itibaren 558 milyon 440 bin liradan 614 milyon 750 bin liraya yükseldi. Yeni kıdem tazminatı tavanı, 1 Ocak 2001 ile 30 Haziran 2001 tarihleri arasında yürürlükte olacak. 
     Yine aylık katsayı ve taban aylığı katsayısının artırılması sonucunda, toplu iş sözleşmesi yapılan işyerlerinde uygulanmakta olan çocuk yardımı 1 Ocak 2001 tarihinden itibaren 788 bin liradan 829 bin liraya, iki çocuk ve fazlası içi uygulanan yardım ise 1 milyon 576 bin liradan 1 milyon 658 bin liraya yükseldi. 
     Aile yardımı da 1 Ocak 2001'den itibaren 11 milyon 32 bin liradan 12 milyon 145 bin liraya çıktı. Gerek çocuk yardımı, gerekse aile yardımı, toplu iş sözleşmelerinde baz alınıyor. Bu arada, Bakanlar Kurulu Kararı uyarınca, yüzde 5.2 oranındaki TÜFE Tüketici Fiyatları Endeksi farkının memur maaşlarına yansıtılması sonucu, kıdem tazminatı tavanı 15 Aralık 2000 ile 31 Aralık 2000 tarihleri için 587 milyon 720 bin lira olarak uygulanacak. 




</TEXT>
</DOC>
