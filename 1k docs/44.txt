<DOC>
<DOCNO> 44 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/spor/spo02.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener sahaya iniyor 
</HEADLINE>
<TEXT>

Sarı - Lacivertli ekip, ikinci yarının hazırlıklarına bugün start verecek, futbolcular Samandıra Tesisleri’nde bir araya gelecek 
     Yıldırım uyaracak 
     LİGİN ilk yarısında alınan kötü sonuçlar nedeniyle tatili kısa kesen Fenerbahçe, bugün topbaşı yapacak. Sarı - Lacivertli futbolcular, sabah 10.00’da Samandıra Tesisleri’nde bir araya gelecek ve ikinci yarının hazırlıklarına start verecek. Başkan Aziz Yıldırım, antrenman öncesi futbolculara uyarılarda bulunacak. 
     
     Yabancılar geliyor 
     YILDIRIM toplantıda tüm oyuncuların dikkatini çekecek, herkesin kendisine çeki düzen vermesini isteyecek. Yeni yıl öncesi İstanbul’a çağrılan yabancı futbolculara, antrenmana katılmamaları halinde büyük cezalar gelecek. Mustafa Denizli’nin görevden alınması nedeniyle Fenerbahçe’nin ilk çalışmasını yardımcı antrenör Oğuz Çetin yaptıracak. 
     
Rüştü’den garanti      YORUCU bir ilk yarının ardından tatilini ailesi ile birlikte İngiltere’de geçiren kaleci Rüştü, şampiyonluğun yine en büyük favorisi olduklarını söyledi. Tecrübeli file bekçisi "Hiç kimse, dereyi görmeden paçaları sıvamasın. Son maçlarda top bizi sevmedi. Ayrıca çok sakatımız da vardı. İkinci devre kayıplarımızı telafi edeceğiz" dedi. 
     
Ödün vermem’      YENİ bir teknik direktör bulununcaya kadar yönetimin takımı emanet ettiği Oğuz Çetin, "Kimseye ödün vermem" dedi. Şu anda görevinin başında olduğunu sözlerine ekleyen Oğuz, "Zamanı gelince benim de konuşacaklarım elbette olacak. Şimdilik benden istenen görevi yerine getirmeye çalışıyorum" diye konuştu. 
     
Rıdvan şaşırttı      ADANA’da İletişim Meslek Lisesi’nin düzenlediği bir panele katılan Rıdvan Dilmen, Fenerbahçe’de antrenörlük yapmanın çok zor olduğunu söyledi. Dilmen, "Bir daha teklif gelirse kabul etmem. Fenerbahçe’yi şampiyonluğa taşıyan ilk Türk hoca olan Denizli’nin eleştirilmesini doğru bulmuyorum" dedi. 
     
Dereağzı’na dönüş      DİYARBAKIRSPOR maçı öncesi Samandıra’daki kar nedeniyle yeteri kadar çalışamayan Fenerbahçe, son günlerde artan yağışların zemini etkilemesi halinde bu kez Dereağzı Tesisleri’ne gitmeye karar verdi. Denizli’nin sonunu hazırlayan Diyarbakır faciasından ders çıkaran teknik heyet, ikinci yarı çalışmalarının aksamaması için Dereağzı’nı hazır durumda bekletiyor. 
     



 SPOR 


























</TEXT>
</DOC>
