<DOC>
<DOCNO> 889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yazar/alpay.html </URL>
<DATE> 2001/01/06/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
Şiddet ve TV 
</HEADLINE>
<TEXT>

     Sinemalarda ve televizyonlarda gösterilen şiddet içerikli filmlerin, medyadaki şiddet görüntülerinin, çocuklar ve gençler arasındaki giderek yayılan şiddet içerikli video oyunlarının, yaşadığımız şiddet ve vahşet olaylarındaki payının ne olduğunu kestirebilmek güç. Toplumumuzda şiddet kültürünü besleyen o kadar çok etken var ki... 
     Bu etkenler evde, okulda, askerde, karakolda dayağa dayalı "terbiye"den, "tarihin ebesinin şiddettir" diyen, "tarihin milletler, sınıflar, dinler, inananlarla inanmayanlar arasında kavgadan ibaret olduğunu" söyleyen ideolojilere kadar uzanıyor. Bu bağlamda tabii resmi zihinlere hakim olan, hoşa gitmeyen uygun görülmeyen toplumsal talepleri yasak, baskı ve şiddetle bastırma kararlılığını da asla ihmal etmemek gerekiyor. 
     Batı ülkelerinin, özellikle de ABD'nin okullarında ve sokaklarında hemen her gün işlenen cinayet ve dizi cinayetlerin arkasında medyadaki şiddetin çok önemli bir payı olduğu konusunda en küçük bir tereddüt yok. Bizde de başta Hollywood filmleri olmak üzere medyanın şiddet içerikli yayınları çok ciddi bir sorun haline gelmekte. Bunun hakkında ne yapacağımızı düşünmek zorundayız 
     "Televizyondaki şiddet"in uygar dünyanın en temel sorunlarından biri olduğu fikrini ortaya atan kişi, özgürlük düşüncesinin belki en büyük savunucusu, büyük bilim ve siyaset felsefecisi Sir Karl R. Popper'den başkası değil. 
     Popper bu fikri ilk kez 1980'lerin sonlarında Britanya Lordlar Kamarası'nda yaptığı bir konuşmada açıkladı. Daha sonra İtalyan Komünist Partisi'nin yakınlarda kapanan gazetesi L'Unita muhabiri Giancarlo Bosetti'ye, 1991 ve 1993 yıllarında verdiği iki mülakatta ayrıntılı olarak işledi İngilizcesi The Lesson of This Century Yüzyılın Temel Dersi, Routledge, 1997 . Popper, esas olarak şu görüşü savunuyordu 
     Çocuklara televizyon ve benzeri araçlarla şiddeti öğretiyoruz. Bunun önlenmesi için, sansür uygulanmasına gereksinim var. Sansüre elbette karşıyım, ama özgürlük ancak sorumlulukla birlikte varolabilir. Eğer çocukların şiddete karşı doğal tepkisinin yıkılmasına ve şiddete kayıtsız hale gelmelerine göz yumacak olursak, sonunda kaba kuvvetin hakim olmasına, hukuk devletinin, dolayısıyla demokrasinin ve uygarlığın yıkılmasına zemin hazırlarız. 
     Bosetti'ye de aynen şunları söylüyordu "TV yayınlarından sorumlu olan kimselerin, yollarda trafiği düzenleyen kurallara benzer bir denetim ya da özdenetim uygulamaları gerekir. Otomobil kullanmak için ehliyet almak zorunda değil miyiz Otomobili tehlikeli bir şekilde kullanırsanız ehliyetiniz elinizden alınmaz mı O halde aynı şeyi televizyona da uygulayalım... Televizyonun zihinler üzerinde daha önce hiç görülmemiş bir gücü var. Eğer bu gücü sınırlandırmazsak, bizi giderek uygarlıktan uzaklaştıracaktır." 
     Türkiye de bu uyarıyı ciddiye almalı. 
     
     





'Öteki Türkiye' 


Şiddet ve TV 


Koca dayağı da reyting kurbanı 


Teleon mağduru 


Gül'den Erbakan'a... 


Rahmi Bey nazara geldi diyenler var 


Hoca'dan Yenilikçiler'e, Asiltürk eliyle... 


Aykırı Siyaset 


Yılın on buluşu 


"Tuna, Polonya'dan henüz geçmiyor " 


YÖK darma duman 


Gazetecilik ve bayram 


Görüşme yerine bütünleşme... 


"Başka yol yok..." 


"Balalayka"nın hüznü... 


Maestro 


Başka dünyalar 


Avşar rekor kırdırttı 


Faiz yüksek ama satış iyiye işaret 


</TEXT>
</DOC>
