<DOC>
<DOCNO> 43 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/spor/spo01.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
YUMURCAK ENGELİ 
</HEADLINE>
<TEXT>

Beşiktaş’ın anlaşmaya vardığı Real Sociedad’ın file bekçisi Asper kararsızlığa düştü. İsveçli kaleci, yeni doğan ikiz çocuklarının planlarını alt üst ettiğini belirtip, süre istedi 
     Eşi bastırıyor 
     SİYAH - Beyazlılar’ın prensipte anlaştığı Real Sociedad’ın 1.97’lik file bekçisi İsveçli Mattias Asper, transferi konusunda yönetimden süre istedi. Asper, yeni doğan ikiz çocuklarını düşünerek kararsızlığa düştüğünü ifade etti ve "İkizlerin olması tüm planlarımızı alt üst etti. Eşim kararsızlık yaşıyor. Gelmek istiyorum. Ancak kararımı yılbaşından sonra vereceğim" diye konuştu 
     
     Yönetim beklemede 
     ANTALYA’DAKİ hazırlık kampına katılması beklenen genç kalecinin transferinin gerçekleşmesini beklediklerini kaydeden Dış İlişkiler Sorumlusu İbrahim Altınsay, "Kendisiyle görüşmelerimiz devam ediyor. Olumsuz giden bir şey yok" dedi. Yönetim ayrıca Teknik Direktör Christoph Daum’un Antalya’daki hazırlık kampına kadar alınmasını istediği savunma oyuncusu için arayışlarını sürdürüyor. 
     
     Shorunmu pişman 
     NİJERYALI file bekçisi, Menajer Sinan Engin’i arayarak, Beşiktaş’a dönmek istediğini iletti. Devamlılığı sağlamak amacıyla kendisinden ocak ve şubat aylarındaki milli takım kampına gitmeyeceği garantisi istenen Shorunmu, bu teklifi kabul etmeyince yollar ayrılmıştı. Engin, tecrübeli kaleciye kendisini düşünmediklerini bildirdi. 
     
     Hasan Arat’tan Daum garantisi 
     BEŞİKTAŞ Başkanı Serdar Bilgili ile bir araya gelen muhalefet lideri Hasan Arat, Teknik Direktör Daum’a görevine devam etmesi konusunda her türlü desteği vereceklerini söyledi. Arat, takımın olumlu bir hava yakaladığını vurgulayıp, bu ortamda seçim çalışmalarının camiayı etkileyeceği düşüncesiyle kongrenin hazirana ertelenmesini istemişti. 
     BİLGİLİ’NİN bu teklifi değerlendireceği ifade edilirken, Hasan Arat’ın sürekli rahatsızlığını dile getiren açıklamalar yapan Christoph Daum’un arkasında olduklarını ilettiği de öğrenildi. Arat, Bilgili’ye "Hoca ile her türlü anlaşmayı yapabilirsiniz. İster bir, ister iki yıl. Ben de kamuoyu önünde size her türlü desteği vereceğim" diye konuştu. 
     
Engin’den Kartal bakışı      BEŞİKTAŞ’ın yeniden zirveye ortak oluşunda büyük pay sahibi olan Menajer Sinan Engin, futbolcuları kendi penceresinden değerlendirdi. Daum için, "Onunla devam etmek isteriz. Çok akıllı, cin gibi, otoriter" diyen Engin, futbolcuları da kendisine has üslubuyla değerlendirdi. İşte sempatik menajerin Siyah - Beyazlı oyuncular hakkındaki analizi 
     ALİ EREN Melek gibi bir çocuk. Kendine münhasır. Dış görünüşünün aksine temiz kalbi var, iyiliksever. 
     BAYA Çok duygusal, gitmek istedi, bırakmadık. Kendisine güvendiğimizi söyledik, hem o kazandı, hem biz. 
     RONALDO Allah nazardan saklasın. Dili de olsa, Tayfur’un arkasından kaptan yaparız. Ahlaklı, müthiş profesyonel. 
     AHMET DURSUN Evlatlarımdan biri. Süslü, çok süslü. Havalı gözükür, aslında çok saf. Onun derdi Türkçe. İyi bilmediği için böyle. 
     FEVZİ İyi kaleci, hatalı goller yedi, ama kurtardı da. Çok da ahlaklı. Oynamıyor, ağzını hiç açmıyor. 
     MYHRE Çılgın, ama iyi kaleci. Türkçe’yi öğrendi. Maçlarda öyle bağırıyor ki, sağır sultan duyuyor. Uzun yıllar kaleyi korur. 
     KHLESTOV Adam tam bir Rus. İyi bir profesyonel, takımın espri kaynağı. Kızdığı zaman söylediği tek laf portalak 
     NİHAT Çok temiz, pırlanta gibi. Ona her şey yakışır. İspanya’da büyük aşama yapacak. Barcelona ve R.Madrid’e oynayacak yetenek. 
     TAYFUR Her eve lazım. Eşi tam bir hanımağa, yemeklerde de tam bir kaptan eşi. Profesyonelliği örnek alınacak bir oyuncu. 
     YASİN SÜLÜN Ona çok kızıyorum, çünkü çok çikolata yiyor. Yeteneklerinin de farkında değil. 
     TAMER İyi bir çocuk. Sakatlığı nedeniyle kendini gösteremedi. Ondan beklentilerimiz çok büyük. 
     ERMAN Biraz havai, ama bakmayın özünde iyi çocuktur. Ancak dikkat etmesi gereken bazı şeyler var. 
     STAVRUM Manyak mıdır nedir Sürekli kitap okuyor. Ne istersin diyorum, roman’ diyor. Ben de alıyorum. 
     SERTAN Benim gerçek oğlum. Bazen surat asıyor, rüzgarın oğlu, fırtına estir de, hasta et beni’ diyorum. 
     NECAT Sessiz, içine kapanık. Efendi bir futbolcu. Yanlış maçta yanlış yerde oynadı. 
     NOUMA Kafa yapısı değişmezdi. Konuşuyor melek gibi, sonra alevleniyor. Önce özür diliyor, bir dakika sonra ya su atıyor, ya da kavga çıkartıyor. 
     



 SPOR 


























</TEXT>
</DOC>
