<DOC>
<DOCNO> 904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/06/yazar/talu.html </URL>
<DATE> 2001/01/06/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Başka dünyalar 
</HEADLINE>
<TEXT>

     Küreselleşme daha adil, daha demokratik, daha insani bir yöne çevrilemez mi 
     "Ekonomik istikrar" diye ve alternatifsiz dayatılanların karşısına, daha "insan merkezli" modeller konulamaz mı 
     Bir "toplumsal ilişki biçimi" olan ekonominin, sanki "insan üstü" doğal yasalarla yönetiliyormuşçasına insandan soyutlanmasına karşı katılımcı alternatifler üretilebilir mi 
     
     . . . 
     
     Küreselleşmeye karşı "salt protesto ve öfke"nin dışında, küresellik kavramını ve olgusunu reddetmeden, bunu "insani" kılabilmek üstüne Brezilya'da Birinci Dünya Sosyal Forumu toplanıyor ay sonunda. 
     Brezilya'dan Bangladeş'e kadar birçok kuruluşun ve sivil toplum örgütünün desteklediği ve katıldığı konferansta "şimdilik" Türkiye'den kimse yok. 
     Fransız iletişimci Armand Mattelart, yazar Eduardo Galeano, ekonomist Manuel Cardoso de Mello, Nobelli edebiyatçı Jose Saramago, medya eleştirmeni Norman Solomon, sosyolog Michael Löwy, ekonomist Riccardo Petrella, Samir Amin, Susan George ekonomist ve evrensel fotoğrafçı Sebastiao Salgado, Cezayirli lider Ben Bella, hatta Brezilyalı ünlü futbolcu ve çocuklar için yaptığı projelerle tanınan Rai de katılımcılar arasında. 
     
     . . . 
     
     Konferansın yapılacağı Porto Alegre kenti ilginç bir deneyimin beşiği. 
     Web sitesinde, 1.5 milyon nüfuslu kentte 25 etnik grubun yaşadığı, Brezilya'da "yaşam kalitesi" bakımında birinci seçildiği, yine Brezilya kentleri arasında en yüksek "insan hakları endeksi"ne sahip bulunduğu, en ağaçlı kent olduğu... yazılı. 
     Fransız Le Monde Diplomatique gazetesinin iki yöneticisi, Ignacio Ramonet ve Bernard Cassen, söz konusu konferansa katılacakları Porto Alegre kentinin özelliğini şöyle anlatıyorlar Gazetenin Ocak 2001 ve Ağustos 1998 sayıları 
     Uluslararası gözlemcilerin dikkatle izlediği bir sosyal laboratuvar. 
     12 yıldır İşçi Partisi'nin liderliğindeki bir sol koalisyon tarafından yönetiliyor. 
     İnsani yerleşim, toplu ulaşım, çöp toplama, kanalizasyon, sağlık, çevre, toplu konut, eğitim, okuryazarlık, kültür ve güvenlik açısından müthiş gelişmeler yaşadı. 
     Bu başarının anahtarı "katılımcı bütçe". 
     Farklı mahallelerin sakinleri kent bütçesinin harcanışını demokratik biçimde belirliyor. 
     Altyapı ihtiyaçlarını kendileri tayin ediyorlar ve iş sürecini, harcamaları adım adım izleyebiliyorlar. 
     Hiçbir yolsuzluğa rastlanmıyor. 
     Tüm yatırımlar mahalle, ilçe çoğunluğu tarafından kararlaştırılıyor. 
     Muhalefetin demokratik denetiminden hiçbir şey gizlenmiyor. 
     Bu "katılımcı hoşnutluk" sonucunda, İşçi Partisi adayı geçen ekim ayında bir kez daha seçildi yüzde 63'ten fazla oy oranıyla. 
     
     . . . 
     
     Umutsuzluğun en büyük kaynaklarından biri, "başka bir şey olamayacağına" dair kör bir pes ediştir herhalde. 
     "Bize benzer insanlar", henüz azınlıkta kalsalar da, "çoğunluk için", alıştığımızdan "başka dünyalar"ın kurulabileceğine dair akıl, fikir ve şiddet dışı eylem üretiyorlar. 
     Le Monde Diplomatique'de vurgulandığı gibi... 
     Dünya ekonomisinin "hakim beyin fırtınaları"ndan Davos'un gündemine dahi "sosyal politikalar" girerken... 
     Vicdanın adalete açlığı ve ona doğru yolculuğu, eğer böyle bir rüyanız varsa sizin de, Porto Alegre'de en azından derin bir nefes alacak. 
     
     





'Öteki Türkiye' 


Şiddet ve TV 


Koca dayağı da reyting kurbanı 


Teleon mağduru 


Gül'den Erbakan'a... 


Rahmi Bey nazara geldi diyenler var 


Hoca'dan Yenilikçiler'e, Asiltürk eliyle... 


Aykırı Siyaset 


Yılın on buluşu 


"Tuna, Polonya'dan henüz geçmiyor " 


YÖK darma duman 


Gazetecilik ve bayram 


Görüşme yerine bütünleşme... 


"Başka yol yok..." 


"Balalayka"nın hüznü... 


Maestro 


Başka dünyalar 


Avşar rekor kırdırttı 


Faiz yüksek ama satış iyiye işaret 


</TEXT>
</DOC>
