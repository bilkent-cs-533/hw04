<DOC>
<DOCNO> 731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/05/yazar/okur.html </URL>
<DATE> 2001/01/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Güven tazeleme günü 
</HEADLINE>
<TEXT>

     İşin şakaya gelir yanı yok elbette... IMF ile "ek niyet mektubuna" imzayı bastık. Kısacası sıkı bir sözleşme imzaladık. 
     Şimdi atılan imzaların arkasında duran siyasilerin tavrı çok önemli. 
     Sizin anlayacağınız piyasa profesyonelleri ocak ayındaki izleme komitesi üyesi gibi çalışacak. Nedeni program, ama neler izlenecek derseniz, sıralayalım. 
     Türk Telekom’un satışı. 
     Elektrik Piyasası Kanunu. 
     KİT’lerle ilgili 233 sayılı kanun değişiklikleri ve buna bağlı olarak hazırlanacak Türkiye Elektrik AŞ TEAŞ kararnalesi. 
     Tekel kararnamesi. Tekel’le ilgili Özelleştirme Yüksek Kurulu kararı. Tütün işletmelerinin özelleştirilmesi. Ve tütünde destekleme alımları yerine getirilecek ihale sistemi. 
     Alkollü İçecekler Kanunu’nun yürürlüğe sokulması. 
     15 Ocak’ta Fon’a alıcıların belli olacağı gün. Aynı gün Hazine ve Fon’un bir protokol imzalayacağını biliyoruz. 
     Ve arkasından hem mevduata hem de kredilere getirilen devlet garantisi ile ilgili açıklamalar gelecek. Sonunda da 20 Ocak’ta Fon’daki bankaların hangisinin satılacağını öğreneceğiz. 
     Ancak diyeceksiniz ki 
     "Biz bunları biliyoruz. Oysa bugün biri altı, diğeri 14 aylık iki ihale var. Bankacılar ihalelerdeki faizlere odaklandı. Herkes onu bekliyor. Üstelik faizin gölgesindeki borsada buna yön belirlenecek..." 
     İhaleye gelince 
     Piyasa oyuncuları özellikle döviz piyasasında Merkez Bankası’na yapılan döviz satışlarını yakından izlerken, yılın ilk ihalesinde alınacak tahvil ve bonoların fonlama maliyetleri üzerinde de kafa yordular. Bankacılar, dört büyük banka, Akbank, Yapı Kredi, İş Bankası ve Garanti Bankası’nın tavrının ne olabileceğini sorguladılar. Biz de büyük bankalar cephesinden yansıyan havaya bakıyoruz. 
     Diyorlar ki 
     "Biz, yapısal tedbirlere odaklandık. Elbette ihaleye girilecek. Güven tazelenecek. Ancak asıl güveni sağlayacak olan atılması gereken adımlar." 
     Tabii bir de işin yabancı ayağı var. Yabancıların tavrı ne olacak 
     Büyük bankaların yöneticilerine göre, asıl bu ihale yabancılar açısından çok önemli. Çünkü yabancılar şu sıra gecelik piyasada işlem yapıyorlar. Yüzde 55 - 60 aralığındaki faizler, yabancılara yüzde 40’ın üzerinde getiri sağlıyor. 
     
     





CHP... 


Hapishane üzerine 


Ekonomide 2001 


Ufak tefek üç ameliyat 


Fazilet'te Yenilikçiler'in yol haritası... 


"Hak" ve "yüz" 


Bağırta bağırta iniyor 


Baykal, Ecevit ve Roosevelt 


Matematik öğretmenleri 


Motivasyon .. 


Patlama raporu güven vermiyor 


Kesin karar zamanı... 


Güven tazeleme günü 


Enflasyon ve insaf 


Çiller'in kaygısı 


Bir oğul anasını, bir oğul babasını... 


Ortak çaba gösterin 


İstikrar politikasında ısrar’, reçete’de ayar’ gerek 


Zihnali dosyasında ayak sürüyorlar 


</TEXT>
</DOC>
