<DOC>
<DOCNO> 21 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/guncel/gun07.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaçağ gelinleri yasayla satılmış’ 
</HEADLINE>
<TEXT>

Aydın’daki İncirliova skandalında kız çocukların mahkeme kararıyla evlendirildiği ortaya çıktı. 
     ERSAN ATAR Ankara 

     Aydın’ın İncirliova ilçesi Acarlar beldesinde küçük kız çocuklarının, "başlık parası" adı altında, 1.5 - 2 milyar lira karşılığı evlendirilmelerinin mahkeme kararıyla gerçekleştiği ortaya çıktı. 
     Çocuklarını evlendiren babalar hakkında soruşturma başlatıldı. Ancak Yargıtay 2. Hukuk Dairesi’nin bir kararı, skandalın mahkeme kararıyla gerçekleştiğini ortaya koydu. İncirliova Sulh Hukuk Mahkemesi’ne ait karara konu olay şöyle gerçekleşti Mithat Kızıl, 14 yaşından küçük kızı Gürcan Kızıl’ı evlendirmek için, Sulh Hukuk Mahkemesi’ne başvurdu. Mahkeme anne ve babaya, "Kızınızın evlenmesine izin veriyor musunuz " diye sordu, evet’ yanıtını alınca evlenmeye izin verdi. 
     Ancak küçük Gürcan’a "Evlenmek istiyor musun " diye soran olmadı. Skandalın ortaya çıkması üzerine Adalet Bakanlığı mahkeme kararının "kanun yararına" bozulması için Yargıtay’a başvurdu. 
     Yargıtay 2. Hukuk Dairesi, İncirliova Mahkemesi’nin kararını şu gerekçeyle bozdu "Evlenmesi için izin istenen Gürcan Kızıl dinlenmeden, yazılı şekilde hüküm kurulması usul ve yasaya aykırıdır." 
     Yargıtay’ın kararı, normal yollarla yapılmış bir temyiz başvurusu üzerine alınmadığından, bozma kararı küçük Gürcan’ın evliliğini etkilemeyecek. 
     Ancak bundan sonra böyle bir evlilik olursa, h kimler bu kararı göz önünde bulunduracak. 
     



 GÜNCEL 
















</TEXT>
</DOC>
