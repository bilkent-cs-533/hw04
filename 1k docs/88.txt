<DOC>
<DOCNO> 88 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/29/son/sondun07.html </URL>
<DATE> 2001/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de cezaevi imamları takipte... 
</HEADLINE>
<TEXT>

     Amerikan Havayolları uçağında ayakkabısının altındaki bombayı patlatmaya çalışırken yakalanan Richard Reid'in aşırı radikal dini eğilimlere ilk olarak hapishanede bulunduğu sırada yakalandığı açıklanırken, İngiltere'deki hapishane imamlarının da uzun süredir devletin takibi altında bulunduğu ortaya çıktı. 
     Yapılan soruşturmalarda özellikle ıslah evlerinde görev yapan imamların gençler üzerindeki etkilerini araştıran polisin, bu çerçevede Aylesbury'deki ıslah evi ve gençlik hapishanesinde görev yapan Ahmed Bilal adlı imamın görevinden alınmasını sağladığı belirtildi. 
     Tabiyeti açıklanmayan Bilal'in, etkisi altına aldığı genç mahkumlara Amerikan karşıtı ve ''provakasyon amaçlı'' bazı görüşler aşıladığının tespit edildiği ve bu nedenle görev alındığı belirtiliyor. 
     Ceza ve Tutukevleri Direktörü Martin Narey, yaptığı açıklamada Feltham ıslah evinden de Abdurrahman Kureşi adlı bir imama işten el çektirildiğini bildirdi. Kureşi'nin 11 Eylül saldırılarıyla ilgili yorumları nedeniyle görevden uzaklaştırıldığını belirten Narey, Reid'in 1992 ve 1994 yıllarında kısa sürelerle bu ıslah evinde kaldığını hatırlattı. 
     Londra'da en iyi korunan hapishane olarak tanınan Belmarsh hapishanesindende bir imama el çektirildiği bildirildi. 
     4 binden fazla Müslüman mahkumun bulunduğu 138 İngiliz 
     hapishanesinde 130 imamın görev yaptığı belirtiliyor. 
     






</TEXT>
</DOC>
